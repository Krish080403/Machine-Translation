HINDI,MUNDARI
150 देशों के 38 लाख से अधिक स्कूली छात्रों और शिक्षकों ने परीक्षा पे चर्चा के छठे सत्र में उत्साह के साथ भाग लिया,
"प्रतिभागियों ने परिवार के दबाव, तनाव का प्रबंधन, अनुचित साधनों की रोकथाम, स्वस्थ एवं फिट कैसे रहें से लेकर करियर के चयन आदि जैसे विभिन्न विषयों पर मार्गदर्शन के लिए प्रधानमंत्री श्री नरेन्‍द्र मोदी से 20 लाख से अधिक प्रश्न पूछे।",
प्रधानमंत्री श्री नरेन्द्र मोदी ने आज परीक्षा पे चर्चा कार्यक्रम के छठे संस्करण में आगामी परीक्षाओं के बारे में छात्रों के साथ बातचीत की।,
"यह कार्यक्रम नई दिल्ली के तालकटोरा स्टेडियम में आयोजित किया गया था, जहां नौवीं से लेकर बारहवीं कक्षा तक के स्कूली छात्रों, अभिभावकों और शिक्षकों ने प्रधानमंत्री के साथ आत्मीय बातचीत की।",
"पिछले कई वर्षों से, प्रधानमंत्री द्वारा विकसित परीक्षा पे चर्चा कार्यक्रम एक बड़े आंदोलन के रूप में उभरा है।",
"परीक्षा योद्धा, जिसमें देश भर तथा विदेश से छात्र, अभिभावक और शिक्षक शामिल हैं, परीक्षा के तनाव से कैसे निपटें और जीवन को एक उत्सव के रूप में कैसे मनाएं जैसे विभिन्न विषयों पर उत्साहपूर्वक उनके साथ बातचीत करते हैं।",
"प्रधानमंत्री से सवाल पूछने के लिए जिन 38.80 लाख छात्रों, शिक्षकों और अभिभावकों का चयन किया गया था, उन्हें विभिन्न विषयों और मुद्दों पर एक ऑनलाइन रचनात्मक लेखन प्रतियोगिता के जरिए चुना गया था।",
यह प्रतियोगिता 25 नवंबर 2022 से लेकर 30 दिसंबर 2022 के दौरान मायगव प्लेटफॉर्म के माध्यम से आयोजित की गई थी और प्रतिभागियों को एक विशेष परीक्षा पे चर्चा किट प्रदान किया गया था जिसमें प्रधानमंत्री द्वारा लिखित एग्जाम वारियर्स पुस्‍तक और एक प्रमाण-पत्र शामिल था।,
"परीक्षा पे चर्चा के इस संस्करण में परिवार का दबाव, तनाव का प्रबंधन, अनुचित साधनों की रोकथाम, स्वस्थ एवं फिट कैसे रहें से लेकर करियर का चयन आदि जैसे विभिन्न विषयों पर 20 लाख प्रश्न प्राप्त हुए थे।",
पीपीसी प्लेटफॉर्म ने प्रधानमंत्री द्वारा दिए गए मंत्र को लागू करके परीक्षा से संबंधित प्रश्नों और शंकाओं को हल करने का एक अनूठा अवसर प्रदान किया।,
"कार्यक्रम के दौरान माता-पिता के दबाव से लेकर समाज में छात्रों के आचरण, सोशल मीडिया की वजह से पैदा होने वाले भटकाव से बचने के लिए टिप्स लेने, विभिन्न भाषाओं को सीखने जैसे परीक्षा से संबंधित विभिन्न विषयों पर चर्चा की गई।",
"उन्होंने बिना किसी लिंग भेद के सभी के लिए शिक्षा के महत्व और व्यापक एनईपी 2020 को जानने के महत्व पर भी जोर दिया, जो शिक्षा को नए सिरे से परिभाषित करेगा और सीखने के नए अवसर प्रदान करेगा।",
"शिक्षा मंत्रालय के स्कूल शिक्षा एवं साक्षरता विभाग द्वारा आयोजित इस कार्यक्रम का सीधा प्रसारण एडुमिनोफइंडिया, नरेंद्र मोदी, पीएमओ इंडिया, पीआईबी इंडिया, दूरदर्शन नेशनल, मायगव इंडिया, डीडी न्यूज, राज्यसभा टीवी, स्वयं प्रभा के यूट्यूब चैनलों सहित दूरदर्शन (डीडी नेशनल, डीडी न्यूज, डीडी इंडिया), रेडियो चैनलों, टीवी चैनलों, डिजिटल मीडिया पर किया गया।",
इस कार्यक्रम के सीधे प्रसारण को करोड़ों छात्रों ने देखा।,
देश भर में एकलव्य मॉडल आवासीय विद्यालयों (ईएमआरएस) द्वारा अपने स्कूल परिसरों में इस कार्यक्रम का सीधा प्रसारण देखने के लिए विशेष व्यवस्था की गई थी।,
देश भर के लगभग 400 ईएमआरएस स्कूलों के छात्रों और शिक्षक समुदाय के सदस्यों ने वर्चुअल माध्यम से इस कार्यक्रम में भाग लिया और प्रधानमंत्री की ज्ञान भरी बातों का पालन करने और तनाव एवं चिंता मुक्त तरीके से परीक्षा में शामिल होने का संकल्प लिया।,
मंत्रालय के वरिष्ठ अधिकारियों और कर्मचारियों ने भी प्रधानमंत्री द्वारा छात्रों के साथ साझा की गई अंतर्दृष्टि और सलाह से लाभ उठाने के लिए इस कार्यक्रम में वर्चुअल माध्यम से भाग लिया।,
"इस अवसर पर, माननीय जनजातीय कार्य मंत्री श्री अर्जुन मुंडा ने कहा, “माननीय प्रधानमंत्री ने ‘परीक्षा पे चर्चा’ की अपनी अनूठी पहल के जरिए आने वाली पीढ़ियों के लिए एक विरासत स्थापित की है।",
"उनके सक्षम मार्गदर्शन, विजन और मजबूत नेतृत्व में भारत ‘सुधार, प्रदर्शन और परिवर्तन’ के मंत्र के आधार पर अपने लक्ष्यों को पाने के लिए निरंतर प्रयासरत है।",
"मुझे आशा है कि आज आयोजित परीक्षा पे चर्चा के छठे संस्करण में, हमारे एकलव्य मॉडल आवासीय विद्यालय (ईएमआरएस), आश्रम स्कूल और छात्रवृत्ति का लाभ उठाने वाले मैट्रिक-पूर्व एवं बाद की कक्षा के लाखों छात्रों ने इस अवसर का पूरा लाभ उठाया होगा।",
मुझे विश्वास है कि हमारे देश के छात्र अब परीक्षाओं से नहीं डरेंगे और अपने समृद्ध भविष्य के लिए कड़ी मेहनत करेंगे। मैं अपने प्रिय छात्रों को उनकी आगामी परीक्षाओं के लिए शुभकामनाएं देता हूं।”,
यह आयोजन एक मूल्यवान एवं ज्ञानवर्धक अनुभव रहा है और काफी हद तक परीक्षा से जुड़े तनाव एवं दबाव को कम करने में मदद करेगा।,
प्रधानमंत्री श्री नरेन्द्र मोदी ने आज 5वें परीक्षा पे चर्चा कार्यक्रम में आगामी परीक्षाओं के विषय पर छात्रों से बातचीत की।,
"कार्यक्रम का आयोजन नई दिल्ली के तालकटोरा स्टेडियम में किया गया, जहां 9वीं से 12वीं कक्षा के स्कूली छात्रों, अभिभावकों और शिक्षकों ने प्रधानमंत्री के साथ खुले दिल से बातचीत की।",
देश के कोविड-19 महामारी से उबरने और ऑफलाइन परीक्षाओं की वापसी के मद्देनजर कार्यक्रम का पांचवां संस्करण विशेष रूप से महत्वपूर्ण था।,
"विभिन्न विषयों को शामिल करते हुए एक ऑनलाइन रचनात्मक लेखन प्रतियोगिता के माध्यम से, प्रधानमंत्री से प्रश्न पूछने वाले छात्रों, शिक्षकों और अभिभावकों का चयन किया गया था।",
"प्रतियोगिता 28 दिसंबर, 2021 से 3 फरवरी, 2022 तक MyGov प्लेटफॉर्म के माध्यम से आयोजित की गई थी।",
"इस संस्करण में, परीक्षा पे चर्चा रचनात्मक लेखन प्रतियोगिता में 15.7 लाख प्रतिभागियों ने हिस्सा लिया, जिसमें 12.1 लाख से अधिक स्कूली बच्चे, 2.7 लाख प्रशिक्षक और 90 हजार से अधिक माता-पिता शामिल थे।",
"प्रधानमंत्री ने छात्रों के साथ माता-पिता और शिक्षकों की अपेक्षाओं, आत्मविश्वास और ईमानदारी से जुड़े अनेक प्रश्नों के उत्तर दिए तथा उन्हें निराशा एवं तनाव से निपटने, सफलता प्राप्त करने और देश को गौरवान्वित करने का मंत्र देने से पहले उनके सभी प्रश्नों को सुना।",
इसके बाद उन्होंने बालक एवं बालिका के बीच भेदभाव से मुक्त होकर बच्चों को शिक्षित करने के साथ-साथ राष्ट्रीय शिक्षा नीति (एनईपी) 2020 को विस्तारपूर्वक समझने की आवश्यकता पर जोर दिया जो शिक्षा के नए रास्ते खोलने और शिक्षा को फिर से परिभाषित करने जा रही है।,
"शिक्षा मंत्रालय के स्कूली शिक्षा और साक्षरता विभाग द्वारा आयोजित कार्यक्रम का दूरदर्शन (डीडी नेशनल, डीडी न्यूज, डीडी इंडिया), रेडियो चैनलों, टीवी चैनलों, एडुमिनऑफइंडिया, नरेन्द्र मोदी, पीएमओ इंडिया, पीआईबीइंडिया, दूरदर्शन नेशनल, माईगॉवइंडिया, डीडी न्यूज, राज्यसभा टीवी, स्वयं प्रभा के यूट्यूब चैनलों सहित डिजिटल मीडिया पर सीधा प्रसारण किया गया।",
देश भर के एकलव्य मॉडल आवासीय विद्यालयों (ईएमआरएस) के 75000 से अधिक छात्रों और लगभग 350 शिक्षकों ने इस कार्यक्रम में भाग लेकर अपने विचारों को साझा किया और प्रधानमंत्री के शिक्षाजगत से संबंधित बुद्धिमत्तापूर्ण विचारों और परीक्षाओं को तनाव-मुक्त करने की तकनीकों के बारे में धैर्यपूर्वक सुना।,
ईएमआरएस के आयुक्त श्री असित गोपाल तालकटोरा स्टेडियम में कार्यक्रम में उपस्थित थे। मंत्रालय के वरिष्ठ अधिकारी और कर्मचारी वर्चुअल तौर पर इस कार्यक्रम में शामिल हुए।,
देश भर के ईएमआरएस छात्रों द्वारा साझा किए गए वीडियो और तस्वीरों में प्रधानमंत्री के साथ बातचीत करने का उनका उत्साह देखा जा सकता है।,
