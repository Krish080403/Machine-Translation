74 वें स्वतंत्रता दिवस के अवसर पर लाल किले की प्राचीर से प्रधानमंत्री श्री नरेन्द्र मोदी के संबोधन का मूल पाठ
"मेरे प्‍यारे देशवासियो,"
आजादी के इस पावन पर्व की सभी देशवासियों को बधाई और बहुत-बहुत शुभ कामनाएं।
"आज जो हम स्‍वतंत्र भारत में सांस ले रहे हैं, उसके पीछे मां भारती के लाखों बेटे-बेटियों, उनका त्‍याग, उनका बलिदान और मां भारती को आजाद कराने के संकल्‍प के प्रति उनका समर्पण, आज ऐसे सभी हमारे स्वातंत्र्य सेनानियों को, आजादी के वीरों को, नरबांकुरों को, वीर शहीदों को नमन करने का यह पर्व है।"
"हमारे फौज के जांबाज जवान, हमारे अर्धसैनिक बल, हमारे पुलिस के जवान, सुरक्षा बल से जुड़े हुए, हर कोई मां भारती की रक्षा में जुटे रहते हैं।  "
सामान्‍य मानव की सुरक्षा में जुटे रहते हैं।
"आज उन सबको भी हृदयपूर्वक, आदरपूर्वक स्‍मरण करने का, उनके महान त्‍याग, तपस्‍या को नमन करने का पर्व है।"
"एक नाम और श्री अरविंद घोष, क्रांति दूत  से लेकर अध्‍यात्‍म की यात्रा, आज उनके संकल्‍प, उनकी जन्‍मजयंती है। "
हमें उनके संकल्‍पों को- हमारे संकल्‍पों को पूर्ण करने को उनकी तरफ से आशीर्वाद बना रहे। 
हम एक विशेष परिस्थिति से गुजर रहे हैं।
आज छोटे-छोटे बालक मेरे सामने नजर नहीं आ रहे हैं- भारत का उज्‍ज्वल भविष्‍य।
क्‍यों? कोरोना ने सबको रोका हुआ है।
"इस कोरोना के कालखंड में लक्षावधि कोरोना warriors चाहे doctors हों, nurses हों, सफाईकर्मी हों, ambulance चलाने वाले लोग हों... किस-किस के नाम गिनाऊंगा।"
"उन लोगों ने इतने लंबे समय तक जिस प्रकार से ‘सेवा परमो धर्म:’ इस मंत्र को जी करके दिखाया है, पूर्ण समर्पण भाव से मां भारती के लालों की सेवा की है, ऐसे सभी कोरोना warriors को भी मैं आज नमन करता हूं।"
"इस कोरोना के कालखंड में, अनेक हमारे भाई-बहन इस कोरोना के संकट में प्रभावित हुए हैं। "
कई परिवार प्रभावित हुए हैं। 
कईयों ने अपनी जान भी गंवाई है।
"मैं ऐसे सभी परिवारों के प्रति अपनी संवेदनशीलता प्रकट करता हूं... और इस कोरोना के खिलाफ मुझे विश्‍वास है 130 करोड़ देश‍वासियों की अदम्‍य इच्‍छा शक्ति, संकल्‍प शक्ति हमें उसमें भी विजय दिलाएगी और हम विजयी होकर रहेंगे।"
मुझे विश्‍वास है कि पिछले दिनों भी हम एक प्रकार से अनेक संकटों से गुजर रहे हैं।
"बाढ़ का प्रकोप खासकर कि north-east, पूर्वी भारत, दक्षिण भारत, पश्चिमी भारत के कुछ इलाके, कई landslide- अनेक दिक्‍कतों का सामना लोगों को करना पड़ा है।"
अनेक लोगों ने अपनी जान गंवाई है।
"मैं उन परिवारों के प्रति भी अपनी संवेदना व्यक्‍त करता हूं... और राज्‍य सरकारों के साथ कंधे से कंधा मिला करके - ऐसी संकट की घड़ी में हमेशा देश एक बनकर के - चाहे केंद्र सरकार हो, चाहे राज्‍य सरकार हो, हम मिलकर के तत्‍काल जितनी भी मदद पहुंचाने का प्रयास कर सकते हैं, सफलतापूर्वक कर रहे हैं।"
"मेरे प्‍यारे देशवासियो, आजादी का पर्व, हमारे लिए यह स्‍वतंत्रता का पर्व, आजादी के वीरों को याद कर-करके नए संकल्‍पों की ऊर्जा का एक अवसर होता है।"
"एक प्रकार से हमारे लिए ये नई प्रेरणा लेकर के आता है, नई उमंग, नया उत्‍साह लेकर के आता है... और इस बार तो हमारे लिए संकल्‍प करना बहुत आवश्‍यक भी है, और बहुत शुभ अवसर भी है क्‍योंकि अगली बार जब हम आजादी का पर्व मनाएगें, तब हम 75वें वर्ष में प्रवेश करेंगे।"
"ये अपने-आप में एक बहुत बड़ा अवसर है और इसलिए आज, आने वाले दो साल के लिए बहुत बड़े संकल्‍प लेकर के हमें चलना है- 130 करोड़ देशवासियों को चलना है।"
"आजादी के 75वें वर्ष में जब प्रवेश करेंगे और आजादी के 75 वर्ष जब पूर्ण होंगे, हम हमारे संकल्‍पों की पूर्ति को एक महापर्व के रूप में भी मनाएगें।"
"मेरे प्‍यारे देशवासियो, हमारे पूर्वजों  ने अखंड, एकनिष्‍ठ तपस्‍या करके, त्‍याग और बलिदान की उच्‍च भावनाओं को प्रस्थापित हुए हमें जिस प्रकार से आजादी दिलाई है, उन्‍होंने न्‍यौछावर कर दिया... लेकिन हम ये बात न भूलें कि गुलामी के इतने लंबे कालखंड में कोई भी पल ऐसा नहीं था, कोई भी क्षेत्र ऐसा नहीं था कि जब आजादी की ललक न उठी हो।"
"आजादी की इच्‍छा को लेकर के किसी न किसी ने प्रयास न किया हो, जंग न की हो, त्‍याग न किया हो... और एक प्रकार से जवानी जेलों में खपा दी, जीवन के सारे सपनों को फांसी के फंदों को चूमकर के आहूत कर दिया।"
"ऐसे वीरों को नमन करते हुए अद्भुत ... एक तरफ सशस्त्र क्रांति का दौर, दूसरी तरफ जनआंदोलन का दौर... पूज्‍य  बापू के नेतृत्‍व में राष्‍ट्रजागरण के साथ जनआंदोलन की एक धारा ने आजादी के आंदोलन को एक नई ऊर्जा दी और हम आजादी के पर्व को आज मना पा रहे हैं।"
इस आजादी की जंग में भारत की आत्‍मा को कुचलने के भी निरंतर प्रयास किये... अनगिनत प्रयास हुए।
"भारत को अपनी संस्‍कृति, परंपरा, रीति-रिवाज इन सबसे उखाड़ फेंकने के लिए क्‍या कुछ नहीं हुआ।"
वो कालखंड था - सैंकड़ों सालों का कालखंड था।
"साम, दाम, दंड, भेद सब कुछ अपने चरम पर था... और कुछ लोग तो ये मानकर चलते थे कि हम तो ‘यावत् चंद्र दिवाकरौ’ यहां पर राज करने के लिए आए हैं।"
लेकिन आजादी की ललक ने उनके सारे मंसूबों को जमींदोज कर दिया।
"उनकी सोच थी कि इतना बड़ा विशाल देश, अनेक राजे-रजवाड़े, भांति-भांति की बोलियां, पहनावे, खान-पान, अनेक भाषाएं, इतनी विविधताओं के कारण बिखरा हुआ देश कभी एक होकर के आजादी की जंग लड़ नहीं सकता।"
"लेकिन इस देश की प्राण-शक्ति वो पहचान नहीं पाए... अंतर्भूत जो प्राण शक्ति है...एक तांता-एक सूत्र जो हम सबको बांधकर के रखे हुए है, उसने आजादी के उस पर्व में पूरी ताकत के साथ जब वो मैदान में आया तो देश आजादी की जंग में विजयी हुआ।"
"हम ये भी जानते हैं कि वो कालखंड था, विस्‍तारवाद की सोच वालों ने दुनिया में जहां भी फैल सकते थे, फैलने का प्रयास किया... अपने झंडे गाड़ने की कोशिश की।"
लेकिन भारत का आजादी का आंदोलन दुनिया के अंदर भी एक प्रेरणा का पुंज बन गया... दिव्‍य स्‍तंभ बन गया और दुनिया में भी आजादी की ललक जगी।
"और जो लोग विस्‍तारवाद की अंधी दौड़ में लगे हुए थे, अपने झंडे गाड़ने में लगे थे,उन्‍होंने अपने इन मंसूबों को- विस्‍तारवाद के इन मंसूबों को- पार करने के लिए दुनिया को दो-दो महा-विश्‍वयुद्धों में झोंक दिया... मानवता को तहस-नहस कर दिया, जिंदगियां तबाह कर दीं, दुनिया को तबाह कर दिया।"
"लेकिन ऐसे कालखंड में भी, युद्ध की विभीषिका के बीच भी, भारत ने अपनी आजादी की ललक को नहीं छोड़ा... न कमी आने दी, न नमी आने दी।"
"देश... बलिदान करने की जरूरत पड़ी, बलिदान देता रहा... कष्‍ट झेलने की जरूरत पड़ी, कष्‍ट झेलता रहा, जनांदोलन खड़ा करने की जरूरत पड़ी, जनांदोलन खड़ा करता रहा है।"
"और भारत की लड़ाई ने दुनिया में आजादी के लिए एक माहौल बना दिया... और भारत की एक शक्ति से दुनिया में जो बदलाव आया, विस्‍तारवाद के लिए चुनौती बन गया भारत- इतिहास इस बात को कभी नकार नहीं सकता है।"
"मेरे प्यारे देशवासियो,"
"आजादी की लड़ाई में, पूरे-पूरे विश्व में भारत ने भी एकजुटता की ताकत, अपनी सामूहिकता की ताकत, अपने उज्जवल भविष्य के प्रति अपना संकल्प, समर्पण और प्रेरणा - उस ऊर्जा को लेकर देश आगे बढ़ता चला गया।"
"मेरे प्यारे देशवासियो,"
कोरोना वैश्विक महामारी के बीच 130 करोड़ भारतीयों ने संकल्प लिया - संकल्प आत्मनिर्भर बनने का।
और आत्मनिर्भर भारत आज हर हिंदुस्तानी के मन-मस्तिष्क पर छाया हुआ है।
आत्मनिर्भर भारत - ये सपना संकल्प में परिवर्तित होते देख रहे हैं।
"आत्मनिर्भर भारत - ये एक प्रकार से शब्द नहीं, ये आज 130 करोड़ देशवासियों के लिए मंत्र बन गया है।"
"हम जानते हैं... जब मैं आत्मनिर्भर की बात करता हूं, हममें से जो भी 25-30 साल की उम्र से ऊपर होंगे, उन सब ने अपने परिवार में अपने माता-पिता या अपने बुजुर्गों से सुना होगा कि भाई, बेटे-बेटी अब 20 साल-21 साल के हो गए हो, अब अपने पैरों पर खड़े हो जाओ।"
20-21 साल में भी परिवार संतानों से अपने पैरों पर खड़े होने की अपेक्षा करता है।
"हम तो आजादी के 75 वर्ष से एक कदम दूर हैं, तब हमारे लिए भी... भारत जैसे देश को भी अपने पैरों पर खड़े होना अनिवार्य है।"
आत्मनिर्भर बनना अनिवार्य है।
"जो परिवार के लिए आवश्यक है, वो देश के लिए भी आवश्यक है... और इसलिए मुझे विश्वास है कि भारत इस सपने को चरितार्थ करके रहेगा.....और इसका कारण मेरे देश के नागरिकों की सामर्थ्य पर मुझे यकीन है, मुझे मेरे देश की प्रतिभा पर गर्व है, मुझे इस देश के युवाओं में, देश की मातृशक्ति में - हमारी महिलाओं में जो अप्रतिम सामर्थ्य है... उस पर मुझे भरोसा है।"
"मेरा हिन्‍दुस्‍तान की सोच, हिन्‍दुस्‍तान की approach, इस पर विश्‍वास है... और इतिहास गवाह है कि भारत एक बार ठान लेता है, तो भारत करके रहता है। "
"और इसी कारण जब हम आत्‍मनिर्भर की बात करते हैं तो दुनिया को उत्सुकता भी है, भारत से अपेक्षा भी है... और इसलिए हमें उस अपेक्षा को पूर्ण करने के लिए अपने-आप को योग्‍य बनाना बहुत आवश्‍यक है।"
हमें अपने-आपको तैयार करना बहुत आवश्‍यक है।
"भारत के चिन्‍तन में... भारत जैसे विशाल देश, भारत युवा शक्ति से भरा हुआ देश। "
"आत्‍मनिर्भर भारत की पहली शर्त होती है- आत्‍मविश्‍वास से भरा हुआ भारत... उसकी यही नींव होती है... और यही विकास को नई गति, नई ऊर्जा देने का सामर्थ्‍य रखती है।"
भारत 'विश्व एक परिवार' के संस्कारों से पला-बढ़ा हुआ है।
अगर वेद कहते थे - 'वसुधैव कुटुम्बकम्' तो विनोबा जी कहते थे - 'जय जगत'......और इसलिए हमारे लिए विश्व एक परिवार है।
"और इसलिए... आर्थिक विकास भी हो, लेकिन साथ-साथ मानव और मानवता का भी केंद्र स्थान होना चाहिए, इसका महत्व होना चाहिए,उसी को लेकर हम चलते हैं।"
"आज दुनिया interconnected है, आज दुनिया interdependent है और इसलिए समय की मांग है कि विश्व अर्थव्यवस्था में भारत जैसे विशाल देश का योगदान बढ़ना चाहिए।"
विश्व कल्याण के लिए भी ये भारत का कर्तव्य है।
"और भारत को अपना योगदान बढ़ाना है तो भारत को स्वयं को सशक्त होना होगा,भारत को आत्मनिर्भर होना होगा।"
हमें जग कल्याण के लिए भी अपने आप को सामर्थ्यवान बनाना ही पड़ेगा।
"और जब हमारी जड़ें मजबूत होंगी, हमारा अपना सामर्थ्य होगा तो हम दुनिया का भी कल्याण करने की दिशा में कदम उठा सकते हैं।"
"हमारे देश में अथाह प्राकृतिक संपदा है, क्या कुछ नहीं है।"
"आज समय की मांग है कि हमारे इन प्राकृतिक संसाधनों में हम value addition करें,हम अपनी मानव संपदा में मूल्यवृद्धि करें, नई ऊंचाइयों पर ले जाएं।"
"हम देश से कब तक कच्चा माल विदेश भेजते रहेंगे... raw material कब तक दुनिया में भेजते रहेंगे,और देखिए तो... raw material दुनिया में भेजना और finished goods दुनिया से वापस लाना, ये खेल कब तक चलेगा।"
और इसलिए हमें आत्मनिर्भर बनाना होगा।
हमारी हर शक्ति पर वैश्विक आवश्यकताओं के अनुसार मूल्यवृद्धि करनी है।
ये हमारा दायित्व है।
"ये value addition करने की दिशा में हम आगे बढ़ना चाहते हैं, हम विश्व में योगदान करने के लिए आगे बढ़ना चाहते हैं।"
उसी प्रकार से कृषि क्षेत्र में... एक समय था जब हम बाहर से गेहूं मंगवा करके अपना पेट भरते थे।
"लेकिन हमारे देश के किसानों ने वो कमाल करके दिखा दिया, आत्‍मनिर्भर भारत आज कृषि क्षेत्र में बना है।"
"आज भारत के किसान भारत के नागरिकों का पेट भरते हैं, इतना ही नहीं आज भारत उस स्थिति में है कि दुनिया में जिसको जरूरत है उसको भी हम अन्न दे सकते हैं।"
"अगर ये हमारी शक्ति है, आत्मनिर्भर की ये ताकत है... तो हमारे कृषि क्षेत्र में भी मूल्यवृद्धि आवश्यक है।"
वैश्विक आवश्यकताओं के अनुसार हमारे कृषि जगत में बदलाव की आवश्यकता है।
विश्व की अपेक्षाओं को पूरा करने के लिए हमें अपने कृषि जगत को भी आगे बढ़ाने की जरूरत है।
आज देश अनेक नए कदम उठा रहा है और इसलिए अब आप देखिए space sector को हमने खोल दिया।
देश के युवाओं को अवसर मिला है।
"हमने कृषि क्षेत्र को कानूनों  से मुक्‍त कर दिया, बंधनों से मुक्‍त कर दिया। "
हमने आत्‍मनिर्भर बनाने का प्रयास किया है।
जब भारत space sector में ताकतवर बनता है तो पड़ोसियों को जरूर उसका लाभ होता है।
"जब आप ऊर्जा के क्षेत्र में powerful होते हैं तो जो देश अपना अंधेरा मिटाना चाहता है, भारत उसमें मदद कर सकता है।"
"देश का जब health sector का इन्‍फ्रास्‍ट्रक्‍चर आत्‍मनिर्भर हो जाता है तो विश्‍व के अनेक देशों को tourism destination के रूप में, health destination के रूप में भारत उनका पसंदीदा देश बन सकता है।"
और इसलिए आवश्‍यक है कि भारत में बने सामान की पूरी दुनिया में वाह-वाही कैसी हो।
"और एक जमाना था, हमारे देश में जो चीजें बनती थी, हमारे skilled manpower के द्वारा जो काम होता था, उसकी दुनिया में बहुत वाह-वाही होती थी... इतिहास गवाह है।"
हम जब आत्‍मनिर्भर की बात करते है तब सिर्फ Import कम करना इतनी ही हमारी सोच नही है।
"जब आत्‍मनिर्भर की बात करते है तब हमारा ये जो कौशल, है हमारा जो Human Resource का सामर्थ्‍य है... जब चीजें बाहर से आने लगती हैं, तो उसका वो सामर्थ्‍यखत्‍म होने लगता है।"
पीढ़ी दर पीढ़ी वो नष्‍ट हो जाता है।
हमें अपने उस सामर्थ्‍य को बचाना है.. बढ़ाना भी है।
"कौशल को बढ़ाना है, Creativity को बढ़ाना है... और उसको ले करके हमें आगे बढ़ना है।"
"हमें skill development की दिशा में बल देना है- आत्‍मनिर्भर भारत के लिए, हमारे सामर्थ्‍य को बढ़ाने के लिए।"
"मेरे प्‍यारे देशवासियो, मैं जानता हूं जब मैं आत्‍मनिर्भर की बात करता हूं तब, अनेक आशंकाएं प्रकट भी की जाती है।"
"मैं इस बात को मानता हूं कि आत्‍मनिर्भर भारत के लिए लाखों चुनौतियां हैं और जब विश्‍व स्‍पर्धा के mode में हो, तो चुनौतियां बढ़ भी जाती हैं।"
"लेकिन देश के सामने अगर लाखों चुनौतियां हैं, तो देश के पास करोड़ों समाधान देने वाली शक्ति भी है... मेरे देशवासी भी हैं जो समाधान का सामर्थ्‍य देते हैं।"
आप देखिए कोरोना के संकटकाल में हमने देखा कि बहुत सी चीजों के लिए हम कठिनाइयों में हैं... हमें दुनिया से लाना है दुनिया दे नहीं पा रही है।
"हमारे देश के नौजवानों ने, हमारे देश के उद्यमियों ने, हमारे देश के उद्योग जगत के लोगों ने बीड़ा उठा लिया।"
"जिस देश में N-95 नहीं बनता था बनने लगे, पीपीई नहीं बनता था, बनने लगे, वेंटिलेटर नहीं बनता था बनने लग गए।"
"देश की आवश्‍यकताओं की तो पूर्ति हुई ही, लेकिन दुनिया में Export करने की हमारी ताकत बन गई।"
दुनिया की जरूरत थी।
आत्‍मनिर्भर भारत दुनिया को कैसे मदद कर सकता है... आज हम इसमें देख सकते हैं।
और इसलिए विश्‍व की भलाई में भी भारत का योगदान करने का दायित्‍व बनता है।
बहुत हो चुका ... आजाद भारत की मानसिकता क्‍या होनी चाहिए।
आजाद भारत की मानसिकता होनी चाहिए- Vocal For Local... हमारे जो स्‍थानीय उत्‍पाद हैं उनका हमें गौरवगान करना चाहिए।
"हम अपनी चीजों का गौरवगान नहीं करेंगे, तो उनको अच्‍छा बनने का अवसर भी नहीं मिलेगा... उनकी हिम्‍मत भी नहीं बढ़ेगी।"
"आइए, हम मिल करके संकल्‍प लें, आजादी के 75 साल के पर्व की ओर जब कदम रख रहे हैं, तब Vocal For Local का जीवन मंत्र बन जाए, और हम मिल करके भारत की उस ताकत को बढ़ावा दें।"
"मेरे प्‍यारे देशवासियो,"
"हमारा देश कैसे-कैसे कमाल करता है, कैसे-कैसे आगे बढ़ता है, इस बात को हम भली-भांति समझ सकते हैं।"
कौन सोच सकता था कि कभी गरीबों के जनधन खाते में लाखों-करोड़ों रुपये सीधे Transfer हो जाएंगे।
कौन सोच सकता था कि किसानों की भलाई के लिए APMC जैसा एक्ट... इसमें इतने बदलाव हो जाएंगे।
कौन सोचता था हमारे व्‍यापारियों पर जो लटकती तलवार थी- essential commodity Act... इतने सालों के बाद वो भी बदल जाएगा।
कौन सोचता था हमारा Space Sector हमारे देश के युवाओं के लिए खुलाकर दिया जाएगा।
"आज हम देख रहे हैं राष्‍ट्रीय शिक्षा नीति हो, One Nation-One Ration Card की बात हो, One Nation-One Grid की बात हो, One Nation-One Tax की बात हो, Insolvency और bankruptcy code उसकी बात हो, चाहे बैंकों को Merger करने का प्रयास हो... देश की सच्‍चाई बन चुकी है, देश की हकीकत है।"
भारत में परिवर्तन के इस कालखंड के Reforms के परिणामों को दुनिया देख रही है।
"एक के बाद एक... एक-दूसरे से जुड़े हुए हम जो Reforms कर रहे हैं, उसको दुनिया बहुत बारीकी से देख रही है, और उसी का कारण है बीते वर्ष भारत में FDI ने अब तक के सारे रिकॉर्ड तोड़ दिए- Foreign Direct Investment... अब तक के सारे रिकॉर्ड तोड़ दिए।"
बीते वर्ष भारत में FDI में 18% की वृद्धि हुई है... बढ़ोतरी हुई है।
और इसलिए कोरोना काल में भी दुनिया की बड़ी-बड़ी कंपनियां भारत की ओर रूख कर रही हैं।
"यह विश्‍वास ऐसे ही पैदा नहीं हुआ है, ऐसे ही दुनिया मोहित नहीं हुई है।"
"इसके लिए भारत ने अपनी नीतियों पर, भारत ने अपने लोकतंत्र पर, भारत ने अपनी अर्थव्यवस्‍था की बुनियाद की मजबूती पर जो काम किए हैं, उसने यह विश्‍वास जगाया है।"
दुनियाभर के अनेक Business भारत को supply chain के केंद्र के रूप में आज देख रहे हैं।
अब हमें Make in India के साथ-साथ Make for World- इस मंत्र को लेकर भी हमें आगे बढ़ना है।
130 करोड़ देशवासियों का सामर्थ्‍य...  जरा याद कीजिए पिछले कुछ दिन... और 130 करोड़ देशवासियों के सामर्थ्‍य के लिए गर्व कीजिए।
"जब एक ही समय में, कोरोना के इस महाकालखंड में एक तरफ चक्रवात, पूर्व में भी चक्रवात, पश्चिम में भी चक्रवात, बिजली गिरने से अनेक लोगों की मौत की खबरें, कहीं पर बार-बार भूस्‍खलन की घटनाएं, छोटे-मोटे भूकंप के झटके... इतना कम था तो हमारे किसानों के लिए टिड्डी दल की आपदाएं आईं।"
न जाने एक साथ एक के बाद एक मुसीबतों का अंबार लग गया।
लेकिन उसके बावजूद भी देश ने जरा भी अपना विश्‍वास नहीं खोया। 
देश आत्‍मविश्‍वास के साथ आगे बढ़ता चला गया।
"देशवासियों के जीवन को, देश की अर्थव्यवस्था को कोरोना के प्रभाव से जल्‍दी से जल्‍दी बाहर निकालना आज हमारी प्राथमिकता है।"
इसमें अहम भूमिका रहेगी National Infrastructure Pipeline Project की। 
इस पर 110 लाख करोड़ रूपये से भी ज्‍यादा खर्च किये जाएंगे।
इसके लिए अलग-अलग सेक्‍टर में लगभग सात हजार projects की पहचान कर ली गई है।
"इससे देश के Overall Infrastructure Development को एक नई दिशा भी मिलेगी, एक नई गति भी मिलेगी... और इसलिए हमेशा यह कहा जाता है ऐसी संकट की घड़ी में जितना ज्‍यादा Infrastructure को बल दिया जाए, ताकि इससे आर्थिक गतिविधियां बढ़ती हैं, लोगों को रोजगार मिलता है, काम मिलता है... उससे जुड़े हुए कई काम एक साथ चल जाते हैं।"
"छोटे-बड़े उद्योग, किसान हर मध्‍यम वर्ग को इसका बहुत लाभ होता है।"
"और आज मैं एक बात स्‍मरण करना चाहता हूं... जब श्री अटल बिहार वाजपेयी हमारे देश के प्रधानमंत्री थे तब उन्‍होंने स्‍वर्णिम चतुर्भुज  की एक बहुत बड़ी, दूरगामी असर पैदा पै करने वाली योजना को प्रारंभ किया था।"
और देश के road network के Infrastructure को next generation पर ले गए थे।
"आज भी उस स्‍वर्णिम चतुर्भुज की तरफ देश बड़े गर्व से देख रहा है कि हां हमारा हिन्‍दुस्‍तान बदल रहा है, देख रहा है।"
"मेरे प्‍यारे देशवासियों, अटल जी ने अपने समय में यह काम किया लेकिन अब हमें उसे आगे ले जाना है। "
हमें नई ओर ले जाना है और अब हम silos में नहीं चल सकते हें।
"हम Infrastructure को - Road को रोड वाला काम करेगा, रेल का रेल में चला जाएगा... न रेल का रोड से संबंध है, न रोड का रेल से संबंध... न एयरपोर्ट का पोर्ट से संबंध, न पोर्ट का एयरपोर्ट से संबंध... न रेलवे स्‍टेशन का बस से संबंध, न बस स्‍टेशन का रेलवे से संबंध- ऐसी स्थिति नहीं चाहिए। "
"अब हमारा सारा Infrastructure एक comprehensive हो, integrated हो, एक-दूसरे के पूरक हो- रेल से रोड पूरक हो, रोड से सी-पोर्ट पूरक हो, सी-पोर्ट से पोर्ट पूरक हो... यह एक नई सदी के लिए हम multi model connectivity Infrastructure को जोड़ने के लिए अब आगे बढ़ रहे हैं। "
"और यह एक नया आयाम होगा, बहुत बड़ा सपना लेकर के इस पर काम शुरू किया है और मुझे विश्‍वास है कि silos को खत्‍म करके हम, इन सारी व्‍यवस्‍था को एक नई ताकत देंगे। "
इसके साथ-साथ हमारे समुद्री तट... विश्‍व व्‍यापार में समुद्री तटों का अपना बहुत महत्‍व होता है।
"जब हम Port led development को लेकर चल रहे हैं, तब हम आने वाले दिनों में, समुद्री तट के पूरे हिस्‍से में four lane road बनाने की दिशा में एक आधुनिक  Infrastructure बनाने में हम काम करेंगे। "
"मेरे प्‍यारे देशवासियो, हमारे यहां शास्‍त्रों में एक बहुत बड़ी बात और बहुत महत्‍वपूर्ण बात कही गई है। "
"हमारे यहां शास्‍त्रों में कहा गया है – ‘सामर्थ्य्मूलं स्‍वातंत्र्यं, श्रममूलं  च वैभवम्' यानि किसी समाज की, किसी भी राष्‍ट्र की आजादी का स्रोत उसका सामर्थ्‍य होता है... और उसके वैभव, उन्‍नति, प्रगति का स्रोत उसकी श्रम शक्ति है।"
और इसलिए सामान्‍य नागरिक - शहर हो या गांव - उसकी मेहनत का कोई मुकाबला नहीं है। 
"मेहनतकश समाज को जब सुविधाएं मिलती है, जीवन का संघर्ष, रोजमर्रा की मुसीबतें कम होती हैं, तो उसकी ऊर्जा, उसकी शक्ति बहुत खिल उठती है... बड़े कमाल करके रहती है।"
बीते छह वर्षों में देश के मेहनतकश नागरिकों का जीवन बेहतर बनाने के लिए अनेक अभियान चलाए गए हैं।
"आप देखिए बैंक खाता हो, पक्‍के घर की बात हो, इतनी बड़ी मात्रा में शौचालय बनाने हो, हर घर में बिजली connection पहुंचाना हो, माताओं-बहनों को धुएं से मुक्‍त करने के लिए गैस का कनेक्‍शन देना हो, गरीब से गरीब को बीमा सुरक्षा देने का प्रयास हो, पांच लाख रुपये तक अच्‍छे से अच्‍छे अस्‍पताल में मुफ्त इलाज कराने के लिए आयुष्‍मान भारत योजना हो, राशन की दुकानों को टेक्‍नोलॉजी से जोड़ने की बात हो- हर गरीब, हर व्‍यक्ति बिना किसी भेदभाव के पूरी पारदर्शिता के साथ उसको लाभ पहुंचाने में पिछले छह साल में बहुत अच्‍छी तरह प्रगति की है। "
कोरोना के संकट में भी इन व्‍यवस्‍थाओं से बहुत मदद मिली है। 
"इस दौरान करोड़ों गरीब परिवारों को मुफ्त गैस सिलेंडर पहुंचाना... राशनकार्ड हो या न हो, 80 करोड़ से ज्‍यादा मेरे देशवासियों के घर का चूल्हा जलता रहे... 80 करोड़ देशवासियों को मुफ्त में अनाज पहुंचाने का काम हो, 90 हजार करोड़ रुपये से ज्‍यादा सीधे बैंक खाते में पैसे ट्रांसफर हों- कुछ वर्ष पहले तो सोच भी नहीं सकते थे, कल्‍पना ही नहीं कर सकते थे कि दिल्ली से एक रुपया निकले और सौ के सौ पैसे गरीब के खाते में जमा हो जाएं, यह पहले कभी सोचा भी नहीं जा सकता था। "
अपने ही गांव में रोजगार के लिए गरीब कल्‍याण रोजगार अभियान शुरू किया गया है।
"श्रमिक साथी खुद को re-skill करें, up-skill करें इस पर विश्‍वास करते हुए, श्रम-शक्ति पर भरोसा करते हुए, गांव के संसाधनों पर भरोसा करते हुए, हम vocal for local पर बल देते हुए re-skill, up-skill के द्वारा अपने देश की श्रम-शक्ति को, हमारे गरीबों को empower करने की दिशा में हम काम कर रहे हैं। "
"शहर में हमारे जो श्रमिक हैं- क्‍योंकि आर्थिक गतिविधि का केंद्र शहर है- गांव से... दूर-दूर से लोग शहरों में आते हैं, street vendors हों, रेहड़ी-पटरी वाले लोग हों, आज बैंकों से उनको सीधे पैसे देने की योजना चल रही है।"
लाखों लोगों ने इतने कम समय में- कोरोना के कालखंड में- इसका फायदा उठाया है।
अब उनको कहीं से भी ज्‍यादा ब्‍याज पर पैसे से लेने की जरूरत नहीं पड़ेगी । बैंक से वो अधिकार से अपने पैसे ले पाएगा। 
उसी प्रकार से जब शहर में हमारे श्रमिक आते हैं उनको रहने की अगर अच्‍छी सुविधा मिल जाए तो उनकी कार्यक्षमता में भी बहुत बढ़ोतरी होती है।
"और इसी बात को ध्‍यान में रखते हुए शहर के अंदर उनके लिए हमने आवास की व्‍यवस्‍था की एक बहुत बड़ी योजना बनाई है, ताकि शहर के अंदर  जब श्रमिक आएगा, वो अपने काम के लिए मुक्‍त मन से पूरे विश्‍वास के साथ आगे बढ़ पड़ेगा । "
"मेरे प्‍यारे देशवासियो,"
"ये भी सही है कि विकास की इस यात्रा में भी हमने देखा है जैसे समाजिक जीवन में कुछ तबके पीछे रह जाते हैं, गरीबी से बाहर निकल नहीं पाते हैं, वैसे राष्‍ट्रीय जीवन में भी कुछ क्षेत्र होते हैं, कुछ भू-भाग होते हैं, कुछ इलाके होते हैं, जो पीछे रह जाते हैं।"
"आत्‍मनिर्भर भारत बनाने के‍ लिए, हमारे लिए संतुलित विकास बहुत आवश्‍यक है और हमने 110 से ज्‍यादा आकांक्षी जिले identify किए हैं।"
"उन 110 जिलों को जो average से भी पीछे हैं, उनको राज्‍य की और राष्‍ट्र के average तक ले आना है, सभी parameter में लाना है।"
"वहां के लोगों को बेहतर शिक्षा मिले, वहां के लोगों को बेहतर स्‍वास्‍थ्‍य सुविधाएं मिलें, वहां के लोगों को रोजगार के स्‍थानीय अवसर पैदा हों, और उसके लिए हम लगातार इन 110 जिलों को, जो हमारी विकास यात्रा में कहीं पीछे छूट गए हैं, आगे ले जाने के लिए प्रयास कर रहे हैं। "
"मेरे प्‍यारे देशवासियो, "
आत्‍मनिर्भर भारत की अहम प्राथमिकता आत्‍मनिर्भर कृषि और आत्‍मनिर्भर‍ किसान हैं और इनको हम कभी भी नजरअंदाज नहीं कर सकते हैं। 
किसान को पिछले दिनों हमने देखा है। 
एक के बाद एक reform आजादी के इतने सालों के बाद किए गए हैं।
"किसान को तमाम बंधनों से मुक्‍त करना होगा, वो काम हमने कर दिया है। "
"आप सोच नहीं सकते होंगे, हमारे देश में अगर आप साबुन बनाते हैं, तो हिन्‍दुस्‍तान के उस कोने में जाकर साबुन बेच सकते हैं; आप अगर कपड़ा बनाते हैं, तो हिन्‍दुस्‍तान के किसी कोने में जाकर कपड़ा बेच सकते हैं; आप चीनी बनाएं, आप चीनी बेच सकते हैं, लेकिन मेरा‍ किसान- बहुत लोगों को पता नहीं होगा- मेरे देश का किसान जो उत्‍पादन करता था, न वो अपनी मर्जी से बेच सकता था, न अपनी मर्जी से जहां बेचना चाहता था वहां बेच सकता था; उसके लिए जो दायरा तय किया था, वहीं बेचना पड़ता था। "
उन सारे बंधनों को हमने खत्म कर दिया है।
"अब हिन्‍दुस्‍तान का किसान उस आजादी की सांस को ले पाएगा ताकि वो हिन्‍दुस्‍तान के किसी भी कोने में, दुनिया के किसी भी कोने में अपना माल बेचना चाहता है, वो अपने terms पर बेच पाएगा।"
हमने किसान की आय को बढ़ाने के लिए अनेक वै‍कल्पिक चीजों पर भी बल दिया है। 
"उसकी किसानी में input cost कैसे कम हो, Solar pump- उसको डीजल पंप से मुक्ति कैसे दिला दें, अन्‍नदाता, ऊर्जादाता कैसे बने, मधुमक्‍खी पालन हो, fisheries हो, poultry हो, ऐसी अनेक चीजें उसके साथ जुड़ जाएं, ताकि उसकी आय दोगुना हो जाए, उस दिशा में हम लगातार काम कर रहे हैं। "
आज समय की मांग है हमारा कृषि क्षेत्र आधुनिक बने।
" मूल्‍यवृद्धि हो, value addition हो, food processing हो, packaging की व्‍यवस्‍था हो, उसको संभालने की व्‍यवस्‍था हो, और इसलिए अच्‍छे infrastructure की जरूरत है। "
आपने देखा होगा इस कोरोना कालखंड में ही पिछले दिनों एक लाख करोड़ रुपए agriculture infrastructure के लिए भारत सरकार ने आवंटित किए हैं।
"infrastructure जो किसानों की भलाई के लिए होगा और इसके कारण किसान अपना मूल्‍य भी प्राप्‍त कर सकेगा, दुनिया के बाजार में बेच भी पाएगा, विश्‍व बाजार में उसकी पहुंच बढ़ेगी। "
आज हमें ग्रामीण उद्योगों को मजबूत करने की जरूरत है। 
 ग्रामीण क्षेत्रों में विशिष्‍ट प्रकार से आर्थिक कलस्‍टर बनाए जाएंगे।
"कृषि और गैर-कृषि उद्योगों का गांव के अंदर एक जाल बनाया जाएगा और उसके कारण उसके साथ-साथ किसानों के लिए जो नये FPO- किसान उत्‍पादक संघ  बनाने की हमने कोशिश की है, वो अपने-आप में एक बहुत बड़ा economic empowerment का काम करेगा। "
"भाइयो- बहनो, "
"मैंने पिछली बार यहां पर जल-जीवन मिशन की घोषणा की थी, आज उसको एक साल हो रहा है। "
"मैं आज गर्व से कह सकता हूं कि जो हमने सपना लिया है कि पीने का शुद्ध जल, ‘नल से जल’ हमारे देशवासियों को मिलना चाहिए, स्‍वास्‍थ्‍य की समस्‍याओं का समाधान भी शुद्ध पीने के जल से जुड़ा हुआ होता है। "
 अर्थव्‍यवस्‍था में भी उसका बहुत बड़ा योगदान होता है… और उसको लेकर जल-जीवन मिशन शुरू किया।
आज मुझे संतोष है कि प्रतिदिन हम एक लाख से ज्‍यादा घरों में- हर दिन एक लाख से ज्‍यादा घरों में- जल पहुंचा रहे है... पाईप से जल पहुंचा रहे हैं।
और पिछले एक साल में 2 करोड़ परिवारों तक हम जल पहुंचाने में सफल हुए हैं।
 और विशेष करके जंगलों में दूर-दूर रहने वाले हमारे आदिवासियों के घरों तक जल पहुंचाने का काम... बड़ा अभियान चला है।
और मुझे खुशी है कि आज ‘जल-जीवन मिशन’ ने देश में एक तंदुरूस्‍त स्‍पर्धा का माहौल बनाया है।
"जिले-जिले के बीच में तंदुरूस्‍त स्‍पर्धा हो रही है, नगर-नगर के बीच में तंदुरूस्‍त स्‍पर्धा हो रही है, राज्‍य-राज्‍य के बीच में तंदुरूस्‍त स्‍पर्धा हो रही है।"
"हर किसी को लग रहा है कि प्रधानमंत्री का ‘जल-जीवन मिशन’ का ये जो सपना है, उसको हम जल्‍दी से जल्‍दी अपने क्षेत्र में पूरा करेंगे।"
Cooperative Competitive Federalism की एक नई ताकत जल-जीवन मिशन के साथ जुड़ गई है और उसके साथ भी हम आगे बढ़ रहे है। 
"मेरे प्‍यारे देशवासियो, चाहे हमारा कृषि का क्षेत्र हो, चाहे हमारे लघु उद्योगों का क्षेत्र हो, चाहे हमारे नौकरीपेशा करने वाले समाज के लोग हों, ये करीब-करीब सभी लोग एक प्रकार से भारत का बहुत बड़ा मध्‍यम वर्ग है। "
और मध्‍यम वर्ग से निकले हुए Professionals आज दुनिया में अपना डंका बजा रहे हैं।
"मध्‍यम वर्ग से निकले हुए हमारे डॉक्‍टर, इंजीनियर, वकील, scientist सब कोई दुनिया के अंदर अपना नाम... डंका बजा रहे हैं।"
"और इसलिए ये बात सही है कि मध्‍यम वर्ग को जितने अवसर मिलते हैं, वो अनेक गुणा ताकत के साथ उभर करके आते हैं। "
"और इसलिए मध्‍यम वर्ग को सरकारी दखलंदाजी से मुक्ति चाहिए, मध्‍यम वर्ग को अनेक नए अवसर चाहिए, उसको खुला मैदान चाहिए और हमारी सरकार लगातार मध्‍यम वर्ग के इन सपनों को पूरा करने के लिए काम कर रही है।"
मध्‍यम वर्ग Miracle करने की ताकत रखता है।
Ease of living... इसका सबसे बड़ा लाभ किसी को होना है तो मेरे मध्‍यम वर्ग के परिवारों को होना है।
"सस्‍ते इंटरनेट की बात हो, चाहे सस्‍ते स्‍मार्टफोन की बात हो या उड़ान के तहत हवाई जहाज की टिकटों की कीमतें बहुत Minimum हो जाने की बात हो या हमारे Highways हों Information ways हों- ये सारी चीजें मध्‍यम वर्ग की ताकत को बढ़ाने वाली हैं। "
"आज आपने देखा होगा मध्‍यम वर्ग में जो गरीबी से बाहर निकला है, उसका पहला सपना होता है अपना घर होना चाहिए, वो एक बराबर की जिंदगी जीना चाहता है। "
देश में बहुत बड़ा काम हमने EMI के क्षेत्र में किया और उसके कारण Home Loan सस्‍ते हुए और जब एक घर के लिए कोई लोन लेता है तो लोन पूरी करते-करते करीब 6 लाख रुपये की उसको छूट मिल जाती है।
पिछले दिनों ध्‍यान में आया कि बहुत गरीब-मध्‍यम वर्ग के परिवारों ने पैसे लगाए हुए हैं लेकिन योजनाएं पूरी न होने के कारण खुद का घर मिल नहीं रहा है... किराया भरना पड़ रहा है। 
"भारत सरकार ने 25 हजार करोड़ रुपया का विशिष्‍ट फंड बना करके ये जो आधे-अधूरे घर हैं, उनको पूरा करके मध्‍यम वर्गीय परिवारों को घर मिल जाए... उसके लिए हमने अब कदम उठाया है। "
"GST में बहुत तेजी से Taxation कम हुआ है, Income Tax कम हुआ है।"
आज Minimum उस प्रकार की व्‍यवस्‍थाओं के साथ हम देश को आगे बढ़ाने का प्रयास कर रहे हैं।
Co-operative बैंकों को RBI से जोड़ना... ये अपने आप में मध्‍यम वर्गीय परिवारों के पैसों को सुरक्षित रखने की गारंटी इसके साथ जुड़ी हुई है। 
"MSME Sector में जो Reforms हुए है, Agriculture Sector में जो Reforms हुए है, इसका सीधा-सीधा लाभ हमारे इन मध्‍यम वर्गीय मेहनतकश परिवारों को जाने वाला है, और उसके कारण हजारों-करोड़ों रुपयों का Special Fund, आज जो हमारे व्‍यापारी बंधुओं को, हमारे लघु उद्योगकारों को हम दे रहे हैं, उनको इसका लाभ मिलने वाला है। "
"आम भारतीय की शक्ति, उसकी ऊर्जा आत्‍मनिर्भर भारत अभियान का एक बहुत बड़ा आधार है।"
इस ताकत को बनाए रखने के लिए हर स्‍तर पर निरंतर काम जारी है। 
"मेरे प्‍यारे देशवासियो, आत्‍मनिर्भर भारत के निर्माण में, आधुनिक भारत के निर्माण में, नए भारत के निर्माण में, समृद्ध और खुश हाल भारत के निर्माण में, देश की शिक्षा का बहुत बड़ा महत्‍व है। "
इसी सोच के साथ देश को तीन दशक के बाद नई राष्‍ट्रीय शिक्षा नीति देने में हम आज यशस्‍वी हुए हैं।
"हिन्‍दुस्‍तान के हर कोने में इसके स्‍वागत के समाचार एक नई ऊर्जा, एक नया विश्‍वास दे रहे हैं। ये शिक्षा... ये राष्‍ट्रीय शिक्षा नीति हमारे विद्यार्थियों को जड़ से जोड़ेगी।"
लेकिन साथ-साथ उनको एक Global Citizen बनाने का भी पूरा सामर्थ्‍यदेगी। 
वो जड़ों से जुड़ा होगा लेकिन उसका सर आसमान की ऊंचाइयों को छूता होगा। 
आज आपने देखा होगा राष्‍ट्रीय शिक्षा नीति में एक विशेष बल दिया गया है- National Research Foundation का। 
क्‍योंकि देश को प्रगति करने के लिए innovation बहुत आवश्‍यक होता है। 
"innovation को जितना बल मिलेगा... research को जितना बल मिलेगा, उतना ही देश को आगे ले जाने में... competitive world में आगे बढ़ने में बहुत ताकत मिलेगी।"
आपने सोचा होगा क्‍या कभी इतना तेजी से गांव तक online classes... इतना तेजी से इतना माहौल बन जाएगा।
"कभी-कभी आफत में भी कुछ ऐसी चीजें उभरकर आ जाती हैं, नई ताकत दे देती हैं और इसलिए आपने देखा होगा कोरोना काल में online classes एक प्रकार से culture बन गया है। "
आप देखिए online digital transaction... वो भी कैसे बढ़ रहे हैं।
BHIM UPI अगर एक महीने में... यानि किसी को भी गर्व होगा कि भारत जैसे देश में यू.पी.आई. भीम के द्वारा एक महीने में 3 लाख करोड़ रूपये का transaction हुआ है।
"आज अपने आप में हम किस प्रकार से बदली हुई स्थितियों को स्‍वीकार करने लगे हैं, ये इसका नमूना है।"
आप देखते हैं 2014 से पहले हमारे देश में 5 दर्जन पंचायतों में optical fibre था।
गत 5 वर्ष में डेढ़ लाख ग्राम पंचायतों तक optical fibre network पहुंच गया... जो आज इतना मदद कर रहा है। 
सभी पंचायतों में पहुंचने के लक्ष्‍य के साथ हमने काम शुरू किया था। 
"जो एक लाख पंचायतें बाकी हैं, वहां भी तेजी से काम चल रहा है।"
 लेकिन बदली हुई परिस्थिति में गांव की भी digital India में भागीदारी अनिवार्य बन गई... गांव के लोगों को भी इस प्रकार की online सुविधाओं की जरूरत बढ़ गई है।
"इसको ध्‍यान में रखते हुए पहले जो हमने कार्यक्रर्य बनाया था, हर पंचायत तक पहुंचेंगे... लेकिन आज मैं आपको बताना चाहूंगा कि हमने तय किया है कि सभी छह लाख से ज्‍यादा जो हमारे गांव हैं, उन सभी गांवों में optical fibre network पहुंचाया जाए। "
जरूरत बदली है तो हमने priority भी बदली है।
छह लाख से अधिक गांवों में हजारों-लाखों किलोमीटर optical fibre का काम चलाया जाएगा और हमने तय किया है कि 1000 दिन में... 1000 दिन के अंदर- अंदर देश के छह लाख से अधिक गांवों में optical fibre network का काम पूरा कर दिया जाएगा। 
बदलती हुई technology में cyber space पर हमारी निर्भरता बढ़ती ही जाने वाली है लेकिन cyber space से खतरे भी जुड़े हुए हैं। 
"भली-भांति दुनिया इससे परिचित है और इनसे देश के सामाजिक ताने-बाने, हमारी अर्थव्यवस्‍था और हमारे देश के विकास पर भी खतरे पैदा करने का यह आसान मार्ग बन सकता है... और इसलिए भारत इससे बहुत सचेत है। "
भारत बहुत सतर्क है और इन खतरों का सामना करने के लिए फैसला ले रहा है। 
"इतना ही नहीं, नई व्‍यवस्‍थाएं भी लगातार विकसित की जा रही हैं।"
बहुत ही अल्‍प समय में नई साइबर सुरक्षा नीति- इसका एक पूरा खाका देश के सामने आएगा।
आने वाले समय में सब इकाइयों को जोड़ कर... इस cyber security के अंदर हम सब को एक साथ चलना पड़ेगा।
उसके लिए आगे बढ़ने के लिए रणनीति बनाएंगे। 
"मेरे प्‍यारे देशवासियो,"
"भारत में महिला शक्ति को जब-जब भी अवसर मिले, उन्‍होंने देश का नाम रोशन किया है, देश को मजबूती दी है। "
महिलाओं को रोजगार और स्‍व-रोजगार के समान अवसर देने के लिए आज देश प्रतिबद्ध है।
आज भारत में महिलाएं अंडर ग्राउंड कोयले की खदान में काम कर रही हैं। 
आज मेरे देश की बेटियां fighter plane भी उड़ा करके आसमान की बुलंदियों को चूम रही हैं।
आज भारत दुनिया के उन देशों में है जहां नौसेना और वायुसेना में महिलाओं को combat role में शामिल किया जा रहा है। 
"गर्भवती महिलाओं को salary के साथ 6 महीने की छुट्टी देने के फैसले की बात हो, हमारे देश की महिलाएं जो तीन तलाक के कारण पीड़ित रहती थीं, वैसी हमारी मुस्लिम बहनों को मुक्ति दिलाने... आजादी दिलाने का काम हो, महिलाओं के आर्थिक सशक्तिकरण की बात हो, 40 करोड़ जो जन-धन खाते खोले गए हैं उसमें 22 करोड़ खाते हमारी बहनों के हैं... कोरोना काल में करीब 30 हजार करोड़ रुपये इन बहनों के खाते में जमा कर दिए गए हैं। "
"मुद्रा लोन... 25 करोड़ के करीब मुद्रा लोन दिए गए हैं, उसमें 70 प्रतिशत मुद्रा लोन लेने वाली हमारी माताएं-बहनें हैं। "
" प्रधानमंत्री आवास योजना के तहत जो खुद का घर मिल रहा है, उसमें अधिकतम रजिस्‍ट्री भी महिलाओं के नाम हो रही है।"
"मेरे प्‍यारे देशवासियो, "
गरीब बहन-बेटियों के बेहतर स्वास्थ्य की भी चिंता ये सरकार लगातार कर रही है।
हमने जन-औषधि केंद्र के अंदर एक रूपये में sanitary pad पहुंचाने के लिए बहुत बड़ा काम किया है।
6 हजार जन औषधि केंद्रों में पिछले थोड़े से समय में करीब 5 करोड़ से ज्‍यादा sanitary pad हमारी इन गरीब महिलाओं तक पहुंच चुके हैं। 
"बेटियों में कुपोषण खत्‍म हो, उनकी शादी की सही आयु क्‍या हो, इसके लिए हमने कमेटी बनाई है। "
उसकी रिपोर्ट आते ही बेटियों की शादी की उम्र के बारे में भी उचित फैसले लिए जाएंगे। 
"मेरे प्‍यारे देशवासियो, "
इस कोरोना के कालखंड में Health Sector की तरफ ध्‍यान जाना बहुत स्‍वाभाविक है और इसलिए आत्‍मनिर्भर की सबसे बड़ी सीख हमें Health Sector ने इस संकट के काल में सिखा दी है। 
 और उस लक्ष्‍य को प्राप्‍त करने के लिए हमें आगे भी बढ़ना है। 
"आप देखिए, कोरोना के समय, उसके पूर्व हमारे देश में सिर्फ एक Lab थी टेस्टिंग के लिए, आज 1400 Labs का नेटवर्क है... हिन्‍दुस्‍तान के हर कोने में फैला हुआ है। "
जब कोरोना का संकट आया तो एक दिन में सिर्फ 300 टेस्‍ट हो पाते थे।
इतने कम समय में हमारे लोगों ने वो शक्ति दिखा दी है कि आज हर दिन 7 लाख से ज्‍यादा टेस्‍ट हम कर पा रहे हैं... कहां 300 से शुरू किया था और कहां हम 7 लाख तक पहुंच गए।
"देश में नए AIIMS, नए Medical College का निर्माण, आधुनिकीकरण की दिशा में निरंतर प्रयास... ये हम कर रहे हैं।"
"पांच साल में MBBS, MD में 45 हजार से ज्‍यादा students के लिए सीटों की बढ़ोत्‍तरी की गई है।"
गांव में डेढ़ लाख से ज्‍यादा Wellness Centre... और उसमें से करीब एक-तिहाई तो already कार्यरत हो गए हैं।
कोरोना के काल में Wellness Centers की भूमिका ने गांवों की बहुत बड़ी मदद की है।
Health Sector में आज से एक बहुत बड़ा अभियान शुरू होने जा रहा है और उसमें technology का भी बहुत बड़ा रोल रहेगा।
आज से National Digital Health Mission का भी आरंभ किया जा रहा है।
भारत के Health Sector में ये एक नई क्रांति ले आएगा... इलाज में आने वाली परेशानियां कम करने के लिए technology का बहुत सुविचारित रूप से उपयोग होगा।
प्रत्‍येक भारतीय को Health ID दी जाएगी।
ये Health ID प्रत्‍येक भारतीय के स्‍वास्‍थ्‍य खाते की तरह काम करेगी।
"आपके हर test, हर बीमारी... आपने किस डॉक्‍टर के पास, कौन-सी दवा ली थी, उनका क्‍या Diagnosis था, कब ली थी, उनकी रिपोर्ट क्‍या थी, ये सारी जानकारी आपकी इस Health ID में समाहित की जाएगी।"
"Doctor से appointment हो, पैसा जमा करना हो, अस्‍पताल में पर्ची बनवाने की भागदौड़ हो, ये तमाम दिक्‍कतें… National Digital Health Mission के माध्‍यम से अनेक मुसीबतों से मुक्ति मिलेगी और उत्‍तम स्‍वास्‍थ्‍य के लिए हमारा कोई भी नागरिक सही फैसले कर पाएगा।"
ये व्‍यवस्‍था होने वाली है।
"मेरे प्‍यारे देशवासियो, जब भी कोरोना की बात आती है, तो एक बात स्‍वा‍भाविक है, हर किसी के मन में सवाल है, कोरोना की vaccine कब तैयार होगी... ये सवाल हर एक के मन में है, पूरी दुनिया में है।"
मैं आज देशवासियों को कहना चाहूंगा कि हमारे देश के वैज्ञानिक... हमारे वैज्ञानिकों की प्रतिभा एक ऋषि-मुनि की तरह है... वे Laboratory में जी-जान से जुटे हुए हैं।
"अखंड, एकनिष्‍ठ तपस्‍या कर रहे हैं, बड़ी कड़ी मेहनत कर रहे हैं।"
"और भारत में एक नहीं, दो नहीं, तीन-तीन vaccine टेस्टिंग के अलग-अलग चरण में हैं।"
"वैज्ञानिकों से जब हरी झंडी मिल जाएगी, बड़े पैमाने पर Production होगा और उनकी तैयारियां भी पूरी तरह Ready हैं... और तेजी ते से Production के साथ vaccine हर भारतीय तक कम से कम समय में कैसे पहुंचे, उसका खाका भी तैयार है... उसकी रूपरेखा भी तैयार है।"
"मेरे प्‍यारे देशवासियो, हमारे देश में अलग-अलग जगहों पर विकास की तस्‍वीर अलग-अलग है।"
"कुछ क्षेत्र बहुत आगे हैं, कुछ क्षेत्र बहुत पीछे हैं।"
ये असंतुलन आत्‍मनिर्भर भारत के सामने एक महत्‍वपूर्ण चुनौती... मैं मान सकता हूं।
"और इसलिए जैसा मैंने प्रारंभ में कहा, 110 आंकाक्षी जिलों पर हम बल दे रहे हैं।"
उनको विकास की बराबरी में लाना चाहते हैं।
"विकास का ecosystem बनाना, connectivity को सुधारना- ये हमारी प्राथमिकता है।"
"अब आप देखिए, हिन्‍दुस्‍तान का पश्चिमी भाग और हिन्‍दुस्‍तान के मध्‍य से लेकर पूर्वी भाग, पूर्वी उत्‍तर प्रदेश हो, बिहार हो, बंगाल हो, north-east हो, ओडिशा हो... ये सारे हमारे क्षेत्र हैं, अपार संपदा है, प्राकृतिक संपदा के भंडार हैं।"
"यहां के लोग सामर्थ्‍यवान हैं, शक्तिवान हैं, प्रतिभावान हैं लेकिन अवसरों के अभाव में इन क्षेत्रों में असंतुलन रहा है।"
"और इसलिए हमने अनेक नए कदम उठाए, Eastern Dedicated Freight Corridor हो, पूर्व में गैस पाइपलाइन से जोड़ने की बात हो, नए Road-Rail का infrastructure खड़ा करना हो, वहां नए Port बनाने हों... यानी एक प्रकार से पूरे development के लिए infrastructure का जो नया खाका होना चाहिए, उसे holistic तरीके से हम विकसित कर रहे हैं...।"
"उसी प्रकार से लेह-लद्दाख, कारगिल, जम्‍मू-कश्‍मीर... ये क्षेत्र एक प्रकार से इस क्षेत्र को एक वर्ष पूर्व अनुच्छेद 370 से आजादी मिल चुकी है... एक साल पूरा हो चुका है।"
ये एक साल जम्‍मू-कश्‍मीर की एक नई विकास यात्रा का बड़ा महत्‍वपूर्ण पड़ाव है।
"ये एक साल वहां की महिलाओं को, दलितों को, मूलभूत अधिकारों को देने वाला कालखंड रहा है।"
ये हमारे शरणार्थियों को गरिमा पूर्ण जीवन जीने का भी एक साल रहा है।
विकास का लाभ गांव और गरीब तक पहुंचाने के लिए Back to Villages जैसे विशेष अभियान चलाए जा रहे हैं।
"आयुष्‍मान योजना को बेहतरीन तरीके से, आज जम्‍मू-कश्‍मीर व लद्दाख के क्षेत्र में उपयोग किया जा रहा है।"
"मेरे प्‍यारे देशवासियो, लोकतंत्र की मजबूती, लोकतंत्र की सच्‍ची ताकत हमारी चुनी हुई स्‍थानीय इकाइयों में हैं।"
हम सभी के लिए गर्व की बात है कि जम्‍मू-कश्‍मीर में स्‍थानीय इकाइयों के जनप्रतिनिधि सक्रियता और संवेदनशीलता के साथ विकास के नए युग को आगे बढ़ा रहे हैं।
मैं उनके सभी पंच- सरपंचों को हृदय से बहुत-बहुत बधाई देता हूं... विकास यात्रा में उनकी सक्रिय भागीदारी के लिए।
जम्‍मू-कश्‍मीर में Delimitation की प्रक्रिया चल रही है।
"सुप्रीम कोर्ट के सेवानिवृत्त न्‍यायमूर्ति के नेतृत्‍व में Delimitation का काम चल रहा है और जल्‍दी से Delimitation का काम पूरा होते ही भविष्‍य में वहां चुनाव हों, जम्‍मू-कश्‍मीर का M.L.A हो, जम्‍मू-कश्‍मीर के मंत्रीगण हों, जम्‍मू-कश्‍मीर के मुख्‍यमंत्री हों... नई ऊर्जा के साथ विकास के मार्ग पर आगे बढ़ें, इसके लिए देश प्रतिबद्ध भी है और प्रयासरत भी है।"
"लद्दाख को केंद्रशासित प्रदेश बनाकर के बरसों पुरानी जो उनकी मांग थी, उनकी आंकाक्षा थी, उस आकांक्षा को हमने पूरा करने का... उनको सम्‍मानित करने का एक बहुत बड़ा काम किया है।"
हिमालय की ऊंचाइयों में बसा लद्दाख विकास के नए शिखर की ओर आगे बढ़ रहा है।
अब central university वहां पर बन रही है।
"नए research centre बन रहे हैं, hotel management के courses वहां चल रहे हैं।"
बिजली के लिए साढ़े सात हजार मेगावाट के Solar Park के निर्माण की योजना बन रही है।
"लेकिन मेरे प्‍यारे देशवासियो, लद्दाख की कई विशेषताएं हैं, उन विशेषताओं को हमें संभालना भी है, संवारना भी है।"
"और जैसेजै से सिक्किम ने... हमारे North-East में Sikkim ने अपनी organic state की पहचान बनाई है, वैसे ही लद्दाख, लेह, कारगिल पूरा क्षेत्र हमारे देश के लिए carbon neutral इकाई के रूप में अपनी पहचान बना सकता है।"
"और इसके लिए भारत सरकार वहां के नागरिकों के साथ मिलकर के एक नमूना रूप, प्रेरणा रूप, carbon neutral विकास का मॉडल, वहां की आवश्‍यकताओं की पूर्ति वाला मॉडल... उस दिशा में हम आगे बढ़ रहे हैं।"
"मेरे प्यारे देशवासियो, भारत ने दिखाया है कि पर्यावरण के साथ संतुलन रखते हुए भी तेज़ी से विकास संभव है।"
"आज भारत ""One World, One Sun, One Grid"" के विज़न के साथ पूरी दुनिया को खासतौर से सौर ऊर्जा के क्षेत्र में प्रेरित कर रहा है।"
Renewable energy के उत्पादन के मामले में आज भारत दुनिया के top पांच देशों में अपनी जगह बना चुका है।
प्रदूषण के समाधान को लेकर भारत सजग भी है और भारत सक्रिय भी है।
"स्वच्छ भारत अभियान हो, धुआं मुक्त रसोई गैस की व्यवस्था हो, LED बल्ब का अभियान हो, CNG आधारित परिवहन की व्यवस्था हो, Electric mobility के लिए प्रयास हो, हम कोई कसर नहीं छोड़ रहे हैं।"
पेट्रोल से प्रदूषण को कम करने के लिए ethanol उत्पादन बढ़ाने में और उसके इस्तेमाल पर बल दिया जा रहा है।
पांच साल पहले हमारे देश के अंदर ethanol की क्या स्थिति थी... पांच साल पहले हमारे देश में 40 करोड़ लीटर उत्पादन होता था।
आज पांच साल में पांच गुना हो गया... और आज 200 करोड़ लीटर ethanol हमारे देश में बन रहा है जो पर्यावरण के लिए बहुत उपयोगी सिद्ध हो रहा है।
"मेरे प्यारे देशवासियो, देश के 100 शहरों में... चुने हुए 100 शहरों में, प्रदूषण कम करने के लिए, हम एक holistic approach के साथ, एक Integrated approach के साथ, एक जन भागीदारी के साथ, आधुनिक technology का भरपूर उपयोग करते हुए हम उसे प्रदूषण कम करने की दिशा में... एक मिशन मोड में काम करने वाले हैं।"
"मेरे प्यारे देशवासियो, भारत इस बात को गर्व से कह सकता है... भारत उन बहुत कम देशों में से एक है जहां जंगलों का विस्तार हो रहा है।"
अपनी Biodiversity के संरक्षण और संवर्धन के लिए भारत पूरी तरह संवेदनशील है।
"हम लोगों ने सफलतापूर्वक Project Tiger, Project Elephant... हमने सफलतापूर्वक आगे बढ़ाया है।"
हमारे यहां टाइगर की आबादी बढ़ी है।
अब आने वाले दिनों में Asiatic Lion के लिए Project Lion की शुरुआत हो रही है।
"और उसमें Project Lion भारतीय शहरों की रक्षा, सुरक्षा, आवश्यक Infrastructure... और विशेष करके, उनके लिए जो आवश्यक होता है Special प्रकार का Health Infrastructure, उस पर भी काम किया जाएगा।"
और Project Lion पर बल दिया जाएगा।
साथ ही एक और काम को भी हम बढ़ावा देना चाहते हैं और वो है- Project Dolphin चलाया जाएगा।
नदियों में व समुद्र में रहने वाली दोनों तरह की Dolphins पर हम फोकस करेंगे।
इससे Biodiversity को भी बल मिलेगा और रोजगार के अवसर भी मिलेंगे।
ये Tourism के आकर्षण का भी केंद्र होता है... तो इस दिशा में भी हम आगे बढ़ने वाले हैं।
"मेरे प्यारे देशवासियो, जब हम एक असाधारण लक्ष्य को लेकर असाधारण यात्रा पर निकलते हैं तो रास्ते में चुनौतियों की भरमार होती है और चुनौतियां भी असामान्य होती हैं।"
इतनी आपदाओं के बीच सीमा पर भी देश के सामर्थ्य को चुनौती देने के दुष्प्रयास हुए हैं।
"लेकिन LOC से लेकर LAC तक देश की संप्रभुता पर जिस किसी ने आंख उठाई देश की सेना ने, हमारे वीर जवानों ने उसका उसी की भाषा में जवाब दिया है।"
"भारत की संप्रभुता की रक्षा के लिए पूरा देश एक जोश से भरा हुआ है, संकल्प से प्रेरित है और सामर्थ्य अटूट श्रद्धा के साथ आगे बढ़ रहा है।"
"इस संकल्प के लिए हमारे वीर जवान क्या कर सकते हैं, देश क्या कर सकता है... ये लद्दाख में दुनिया ने देख लिया है।"
मैं आज मातृभूमि पर न्यौछावर उन सभी वीर जवानों को लालकिले की प्राचीर से आदरपूर्वक नमन करता हूं।
"आतंकवाद हो, या विस्तारवाद भारत आज डटकर मुकाबला कर रहा है।"
आज दुनिया का भारत पर विश्वास और मजबूत हुआ है।
"पिछले दिनों संयुक्त राष्ट्र सुरक्षा परिषद के अस्थायी सदस्य के रूप में 192 में से 184... एक सौ बयानवे में से एक सौ चौरासी देशों का भारत को समर्थन मिलना, ये हमारे हर हिंदुस्तानी के लिए गर्व की बात है।"
"विश्व में हमने कैसी अपनी पहुंच बनाई है, उसका ये उदाहरण है।"
"और ये तभी संभव होता है जब भारत खुद मजबूत हो, भारत सशक्त हो, भारत सुरक्षित हो, इसी सोच के साथ आज अनेक मोर्चों पर काम किया जा रहा है।"
"मेरे प्यारे देशवासियो,"
"हमारे पड़ोसी देशों के साथ चाहे वो हमसे जमीन से जुड़े हों या समुद्र से, अपने संबंधों को हम सुरक्षा, विकास और विश्वास की साझेदारी के साथ जोड़ रहे हैं।"
"भारत का लगातार प्रयास है कि अपने पड़ोसी देशों के साथ हम अपने सदियों पुराने सांस्कृतिक, आर्थिक और सामाजिक रिश्तों को और गहराई दें।"
दक्षिण एशिया में दुनिया की एक-चौथाई जनसंख्या रहती है।
हम संयोग और सहभागिता से इतनी बड़ी जनसंख्या के विकास और समृद्धि की अनगिनत संभावनाएं पैदा कर सकते हैं।
"इस क्षेत्र के देशों के सभी नेताओं की इस विशाल जनसमूह के विकास और प्रगति के लिए बहुत बड़ी जिम्मेदारी है, एक अहम जिम्मेदारी है।"
"उसे निभाने के लिए दक्षिण एशिया के इन सभी क्षेत्र के सभी लोगों का, राजनेताओं का, सांसदों का, बुद्धिजीवियों का भी मैं आह्वान करता हूं।"
"इस पूरे क्षेत्र में जितनी शांति होगी, जितना सौहार्द होगा, उतनी ही ये मानवता के काम आएगी, मानवता के हित में होगा।"
पूरी दुनिया का हित इसमें समाहित है।
"आज पड़ोसी सिर्फ वो ही नहीं हैं जिनसे हमारी भौगोलिक सीमाएं मिलती हैं, बल्कि वे भी हैं जिनसे हमारे दिल मिलते हैं।"
"जहां रिश्तों में समरसता होती है, मेलजोल रहता है।"
मुझे खुशी है कि बीते कुछ समय में भारत ने Extended Neighbourhood के सभी देशों के साथ अपने संबंधों को और मजबूत किया है।
"पश्चिम एशिया के देशों से हमारे राजनैतिक, आर्थिक और मानवीय संबंधों की प्रगति में कई गुना तेजी आई है।"
विश्वास अनेक गुना बढ़ गया है।
इन देशों के साथ हमारे आर्थिक संबंध खासकर ऊर्जा क्षेत्र में भागीदारी बहुत महत्वपूर्ण है।
"इन कई देशों में, इन सभी देशों में, ज्यादातर देशों में बहुत बड़ी संख्या में हमारे भारतीय भाई-बहन काम कर रहे हैं।"
"जिस प्रकार इन देशों ने कोरोना के संकट के समय भारतीयों की मदद की, भारत सरकार के अनुरोध का सम्मान किया, उसके लिए भारत उन सभी देशों का आभारी है और मैं अपना आभार प्रकट करना चाहता हूं।"
"इसी प्रकार हमारे पूर्व के आसियान देश जो हमारे maritime पड़ोसी भी हैं, वो भी हमारे लिए बहुत विशेष महत्व रखते हैं।"
इनके साथ भारत का हजारों वर्ष पुराना धार्मिक और सांस्कृतिक संबंध है।
बौद्ध धर्म की परंपराएं हमें उनसे जोड़ती हैं।
"आज भारत इन देशों के साथ, सिर्फ सुरक्षा क्षेत्रों में नहीं बल्कि समुद्री संपदा के क्षेत्र में भी सहयोग बढ़ा रहा है।"
"मेरे प्यारे देशवासियो,"
"भारत के जितने प्रयास शांति और सौहार्द के लिए हैं, उतनी ही प्रतिबद्धता अपनी सुरक्षा और अपनी सेनाओं को सशक्त करने के लिए भी है।"
रक्षा उत्पादन में आत्मनिर्भर भारत के लिए बड़े कदम उठाए गए हैं।
"हाल ही में 100 से ज्यादा सैन्य उपकरणों के आयात पर हमने रोक लगा दी है - मिसाइलों से लेकर हल्के युद्धक हेलीकॉप्टरों तक, assault राइफल से लेकर ट्रांसपोर्ट एयरक्राफ्ट तक सभी मेक इन इंडिया हो गए।"
"अपना तेजस भी... अपना तेज, अपनी तेजी और अपनी ताकत दिखाने के लिए आधुनिक जरूरतों के हिसाब से तैयार हो रहा है।"
देश की सुरक्षा में हमारे बॉर्डर और coastal infrastructure की बहुत बड़ी भूमिका है।
"आज हिमालय की चोटियां हों, या हिंद महासागर के द्वीप, हर दिशा में connectivity के विस्तार पर जोर दिया जा रहा है।"
लद्दाख से लेकर अरुणाचल प्रदेश तक बड़े पैमाने पर हमारे देश की सुरक्षा को ध्यान में रखते हुए नई सड़कें तैयार की गई हैं।
"मेरे प्यारे देशवासियो,"
हमारा इतना बड़ा समुद्र तट है लेकिन साथ-साथ हमारे पास 1300 से ज्यादा islands हैं।
कुछ चुनिंदा islands के महत्व को देखते हुए तेजी से विकसित करने पर हम आगे बढ़ रहे हैं।
"आपने देखा होगा पिछले सप्ताह, पांच दिन पहले अंडमान-निकोबार में submarine optical fiber cable project का लोकार्पण हुआ है।"
अंडमान-निकोबार को भी चेन्नई और दिल्ली जैसी internet सुविधा अब उपलब्ध होगी।
अब हम आगे लक्षद्वीप को भी इसी तरह जोड़ने के लिए काम को आगे बढ़ाने वाले हैं।
अगले एक हजार दिन में लक्षद्वीप को भी तेज internet की सुविधा से जोड़ने का हमने लक्ष्य रखा है।
"बॉर्डर और coastal area के युवाओं के विकास को भी, सुरक्षा को केंद्र में रखते हुए विकास के मॉडल की दिशा में हम आगे बढ़ रहे हैं, और उसमें एक कदम, एक बड़ा अभियान हम शुरू कर रहे हैं।"
"हमारे जो बॉर्डर इलाके हैं, हमारे जो coastal इलाके हैं, वहां के करीब 173 district हैं जो किसी न किसी देश की सीमा या समुद्री तट से जुड़े हैं।"
आने वाले दिनों में NCC का विस्तार उन बॉर्डर district के नौजवानों के लिए किया जाएगा।
"बॉर्डर एरिया के cadets... हम करीब-करीब एक लाख नए NCC के cadets तैयार करेंगे और उसमें एक तिहाई हमारी बेटियां हों, यह भी प्रयास रहेगा।"
बॉर्डर एरिया के cadets को सेना प्रशिक्षित करेगी।
coastal एरिया के जो cadets हैं उनको Navy के लोग प्रशिक्षित करेंगे और जहां air base हैं वहां के cadets को एयरफोर्स की तरफ से training दी जाएगी।
"बॉर्डर और coastal एरिया को आपदाओं से निपटने के लिए एक trained man power मिलेगा, युवाओं को Armed forces में career बनाने के लिए जरूरी skill भी मिलेगी।"
"मेरे प्यारे देशवासियो,"
"पिछले वर्ष लालकिले से मैंने कहा था, बीते पांच साल आवश्यकताओं की पूर्ति और अगले पांच साल आकांक्षाओं की पूर्ति के हैं।"
बीते एक साल में ही देश ने बड़े और महत्वपूर्ण फैसलों के पड़ाव को पार कर लिया है।
गांधी जी की 150वीं जयंती पर भारत के गांवों ने खुद को खुले में शौच से मुक्त किया है।
"आस्था की वजह से प्रताड़ित शरणार्थियों को नागरिकता देने का कानून, दलितों, पिछड़ों, ओबीसी के लिए... SC/ST/OBC के लिए आरक्षण के अधिकार को बनाने की बात हो, असम और त्रिपुरा में ऐतिहासिक शांति समझौता हो, फौज की सामूहिक शक्ति को और प्रभावी बनाने के लिए चीफ ऑफ डिफेंस स्टाफ की नियुक्ति हो, करतारपुर साहिब कॉरिडोर का रिकॉर्ड समय में निर्माण हो... देश ने इतिहास बनाया, इतिहास बनते देखा, असाधारण काम करके दिखाया।"
10 दिन पूर्व अयोध्या में भगवान राम के भव्य मंदिर का निर्माण शुरू हुआ है।
राम जन्मभूमि के सदियों पुराने विषय का शांतिपूर्ण समाधान हो चुका है।
"देश के लोगों ने जिस संयम के साथ और समझदारी के साथ आचरण किया है, व्यवहार किया है, यह अभूतपूर्व है और भविष्य के लिए हमारे लिए प्रेरणा कारक है।"
"शांति, एकता और सद्भावना यही तो आत्मनिर्भर भारत की ताकत बनने वाली है।"
"यही मेलजोल, यही सद्भाव भारत के उज्ज्वल भविष्य की गारंटी है।"
इसी सद्भाव के साथ हमें आगे बढ़ना है।
विकास के इस महायज्ञ में हर हिंदुस्तानी को अपनी कुछ न कुछ आहुति देनी है।
"इस दशक में भारत नई नीति और नई रीति के साथ ही आगे बढ़ेगा, जब साधारण से काम नहीं चलेगा..."
"अब ‘होता है’, ‘चलता है’ का वक्त चला गया, हम दुनिया में अब किसी से कम नहीं।"
हम सबसे ऊपर रहने का प्रयास करेंगे।
"और इसलिए हम सर्वश्रेष्ठ उत्पादन, सर्वश्रेष्ठ Human Resources, सर्वश्रेष्ठ governance... हर चीज में सर्वश्रेष्ठ के लक्ष्य को करके आजादी के 75वें साल के लिए हमें आगे बढ़ना है।"
"हमारी policy, हमारे process, हमारे products सब कुछ उत्तम से उत्तम हों, best हों, तभी ‘एक भारत-श्रेष्ठ भारत’ की परिकल्पना साकार होगी।"
"आज हमें फिर से संकल्प लेने की जरूरत है, यह संकल्प आजादी के लिए बलिदान देने वालों के सपनों को पूरा करने का हो, यह संकल्प 130 करोड़ देशवासियों के लिए हो, यह संकल्प हमारी आने वाली पीढ़ियों के लिए हो, उनके उज्ज्वल भविष्य के लिए हो, यह संकल्प आत्मनिर्भर भारत के लिए हो।"
"हमें शपथ लेनी होगी, हमें प्रतिज्ञा करनी होगी, हम आयात को कम से कम करने की दिशा में योगदान करेंगे, हम अपने लघु उद्योगों को सशक्त करेंगे, हम सब लोकल के लिए वोकल बनेंगे और हम ज्यादा innovate करेंगे..."
"हम empower करेंगे- अपने युवाओं को, महिलाओं को, आदिवासियों को, दिव्यांगों को, दलितों को, गरीबों को, गांवों को, पिछड़ों को, हर किसी को।"
आज भारत ने असाधारण गति से असंभव को संभव किया है।
"इसी इच्छाशक्ति, इसी लगन, इसी जज्बे के साथ प्रत्येक भारतीय को आगे बढ़ना है।"
वर्ष 2022 हमारी आजादी के 75 वर्ष का पर्व अब बस आ ही गया है।
हम एक कदम दूर हैं।
हमें दिन-रात एक कर देना है।
21वीं सदी का यह तीसरा दशक हमारे सपनों को पूरा करने का दशक होना चाहिए।
"कोरोना बड़ी विपत्ति है, लेकिन इतनी बड़ी नहीं कि आत्मनिर्भर भारत की विजय यात्रा को रोक पाए।"
"मैं देख सकता हूं, एक नये प्रभात की लालिमा, एक नये आत्मविश्वास का उदय, एक नये आत्मनिर्भर भारत का शंखनाद।"
एक बार फिर आप सभी को स्वतंत्रता दिवस की कोटि-कोटि शुभकामनाएं।
आइये मेरे साथ दोनों हाथ ऊपर करके पूरी ताकत से बोलिये –
"भारत माता की जय, भारत माता की जय, भारत माता की जय,  वंदे मातरम्, वंदे मातरम्, वंदे मातरम्,  जय हिंद, जय हिंद। "
76वें स्वतंत्रता दिवस के अवसर पर लाल किले की प्राचीर से प्रधानमंत्री श्री नरेन्द्र मोदी के संबोधन का मूल पाठ
आजादी के 75 वर्ष पूर्ण होने पर देशवासियों को अनेक-अनेक शुभकामनाएं।
बहुत-बहुत बधाई।
"न सिर्फ हिन्‍दुस्‍तान का हर कोना, लेकिन दुनिया के हर कोने में आज किसी न किसी रूप में भारतीयों के द्वारा या भारत के प्रति अपार प्रेम रखने वालों के द्वारा विश्‍व के हर कोने में यह हमारा तिरंगा  आन-बान-शान के साथ लहरा रहा है।"
" मैं विश्‍वभर में फैले हुए भारत प्रेमियों को, भारतीयों को आजादी के इस अमृत महोत्‍सव की बहुत-बहुत बधाई देता हूं।"
आज का यह दिवस ऐतिहासिक दिवस है।
"एक पुण्‍य पड़ाव, एक नई राह, एक नये संकल्‍प और नये सामर्थ्‍य के साथ कदम बढ़ाने का यह शुभ अवसर है।"
आजादी के जंग में गुलामी का पूरा कालंखड संघर्ष में बीता है।
"हिन्‍दुस्‍तान का कोई कोना ऐसा नहीं था, कोई काल ऐसा नहीं था, जब देशवासियों ने सैकड़ों सालों तक गुलामी के खिलाफ जंग न किया हो।"
"जीवन न खपाया हो, यातनाएं न झेली हो, आहूति न दी हो।"
"आज हम सब देशवासियों के लिए ऐसे हर महापुरूष को, हर त्‍यागी को, हर बलिदानी को नमन करने का अवसर है।"
उनका ऋण स्‍वीकार करने का अवसर है और उनका स्‍मरण करते हुए उनके सपनों को जल्‍द से जल्‍द पूरा करने का संकल्‍प लेने का भी अवसर है।
"हम सभी देशवासी कृतज्ञ है, पूज्‍य बापू के, नेता जी सुभाष चंद्र बोस के, बाबा साहेब अम्‍बेडकर के, वीर सावरकर के, जिन्‍होंने कर्तव्‍य पथ पर जीवन को खपा दिया।"
कर्तव्‍य पथ ही उनका जीवन पथ रहा।
"यह देश कृतज्ञ है, मंगल पांडे, तात्‍या टोपे, भगत सिंह, सुखदेव, राजगुरू, चंद्रशेखर आजाद, अशफाक उल्ला खां, राम प्रसाद बिस्मिल अनगिनत ऐसे हमारे क्रांति वीरों ने अंग्रेजों की हुकुमत की नींव हिला दी थी। "
"यह राष्‍ट्र कृतज्ञ है, उन वीरांगनाओं के लिए, रानी लक्ष्‍मीबाई हो, झलकारी बाई, दुर्गा भाभी, रानी गाइदिन्ल्यू, रानी चेनम्‍मा, बेगम हजरत महल, वेलु नाच्चियार, भारत की नारी शक्ति क्‍या होती है।"
भारत की नारी शक्ति का संकल्‍प क्‍या होता है।
"भारत की नारी त्‍याग और बलिदान की क्‍या पराकाष्‍ठा कर सकती है, वैसी वै अनगिनत वीरांगनाओं का स्‍मरण करते हुए हर हिन्‍दुस्‍तानी गर्व से भर जाता है।  "
"आजादी का जंग भी लड़ने वाले और आजादी के बाद देश बनाने वाले डॉ. राजेन्‍द्र प्रसाद जी हों, नेहरू जी हों, सरदार वल्‍लभ भाई पटेल, श्‍यामा प्रसाद मुखर्जी, लाल बहादुर शास्‍त्री, दीनदयाल उपाध्‍याय, जय प्रकाश नारायण, राम मनोहर लोहिया, आचार्य विनाबाभावे, नाना जी देशमुख, सुब्रह्मण्‍यमभारती, अनगिनत ऐसे महापुरुषों को आज नमन करने का अवसर है।"
हम आजादी की जंग की चर्चा करते हैं तो हम उन जंगलों में जीने वाले हमारे आदिवासी समाज का भी गौरव करना हम नहीं भूल सकते हैं।
"भगवान बिरसा मुंडा, सिद्धू कान्हू, अल्लूरी सीताराम राजू, गोविंद गुरू, अनगिनत नाम हैं जिन्‍होंने आजादी के आंदोलन की आवाज बनकर के दूर-सदूर जंगलों में भी.... मेरे आदिवासी भाई-बहनों, मेरी माताओं, मेरे युवकों में मातृभूमि के लिए जीने-मरने के लिए प्रेरणा जगाई।"
"ये देश का सौभाग्‍य रहा है कि आजादी की जंग के कई रूप रहे हैं और उसमें एक रूप वो भी था जिसमें नारायण गुरू हो, स्‍वामी विवेकानंद हो, महर्षि अरविंदो हो, गुरुदेव रविन्‍द्र नाथ टैगोर हो, ऐसे अनेक महापुरुष हिन्‍दुस्‍तान के हर कोने में, हर गांव में भारत की चेतना को जगाते रहे। "
भारत को चेतनमन बनाते रहे।
अमृत महोत्‍सव के दौरान देश ने.... पूरे एक साल से हम देख रहे हैं।
2021 में दांढी यात्रा से प्रारंभ हुआ।
"स्‍मृति दिवस को संवरते हुए हिन्‍दुस्‍तान के हर जिले में, हर कोने में देशवासियों ने आजादी के अमृत महोत्‍सव के लक्ष्‍यावृद्धि कार्यक्रम किए। "
"शायद इतिहास में इतना विशाल, व्‍यापक, लंबा एक ही मकसद का उत्‍सव मनाया गया हो वो शायद ये पहली घटना हुई है और हिन्‍दुस्‍तान के हर कोने में उन सभी महापुरुषों को याद करने का प्रयास किया गया जिनको किसी न किसी कारणवंश इतिहास में जगह न मिली या उनको भूला दिया गया था।"
"आज देश ने खोज-खोज करके हर कोने में ऐसे वीरों को, महापुरुषों को, त्‍यागियों को, बलिदानियों को सत्‍या‍वीरों को याद किया, नमन किया।"
अमृत महोत्‍सव के दरम्यिान इन सभी महापुरुषों को नमन करने का अवसर रहा।
"कल 14 अगस्‍त को भारत ने विभाजन विभिषिका स्‍मृति दिवस भी बड़े भारी मन से हृदय के गहरे घावों को याद करते हुए उन कोटि-कोटि जनों ने बहुत कुछ सहन किया था, तिरंगे की शान के लिए सहन किया था। "
मातृभूमि की मिट्टी से मोहब्‍बत के कारण सहन किया था और धैर्य नहीं खोया था।
"भारत के प्रति प्रेम ने नई जिंदगी की शुरूआत करने का उनका संकल्‍प नमन करने योग्‍य है, प्रेरणा पाने योग्‍य है।"
"आज जब हम आजादी का अमृत महोत्‍सव मना रहे हैं तो पिछले 75 साल में देश के लिए जीने मरने वाले, देश की सुरक्षा करने वाले, देश के संकल्‍पों को पूरा करने वाले; चाहे सेना के जवान हों, पुलिस के कर्मी हों, शासन में बैठे हुए ब्‍यूरोक्रेट्स हों, जनप्रतिनिधि हों, स्‍थानीय स्‍वराज की संस्‍थाओं के शासक-प्रशासक रहे हों, राज्‍यों के शासक-प्रशासक रहे हों, केंद्र के शासक-प्रशासक रहे हों; 75 साल में इन सबके योगदान को भी आज स्‍मरण करने का अवसर है और देश के कोटि-कोटि नागरिकों को भी, जिन्‍होंने 75 साल में अनेक प्रकार की कठिनाइयों के बीच भी देश को आगे बढ़ाने के लिए अपने से जो हो सका वो करने का प्रयास किया है।"
"मेरे प्‍यारे देशवासियों,"
75 साल की हमारी ये यात्रा अनेक उतार-चढ़ाव से भरी हुई है।
"सुख-दु:ख की छाया मंडराती रही है और इसके बीच भी हमारे देशवासियों ने उपलब्धियां की हैं, पुरुषार्थ किया है, हार नहीं मानी है।"
संकल्‍पों को ओझल नहीं होने दिया है।
"और इसलिए, और ये भी सच्‍चाई है कि सैंकड़ों सालों के गुलामी के कालखंड ने भारत के मन को, भारत के मानवी की भावनाओं को गहरे घाव दिए थे, गहरी चोटें पहुंचाई थीं, लेकिन उसके भीतर एक जिद भी थी, एक जिजीविषा भी थी, एक जुनून भी था, एक जोश भी था।"
"और उसके कारण अभावों के बीच में भी, उपहास के बीच में भी और जब आजादी की जंग अंतिम चरण में था तो देश को डराने के लिए, निराश करने के लिए, हताश करने के लिए सारे उपाय किए गए थे।"
"अगर आजादी आई अंग्रेज चले जाएंगे तो देश टूट जाएगा, बिखर जाएंगे, लोग अंदर-अंदर लड़ करके मर जाएंगे, कुछ नहीं बचेगा, अंधकार युग में भारत चला जाएगा, न जाने क्‍या—क्‍या आशंकाएं व्‍यक्‍त की गई थीं।"
"लेकिन उनको पता नहीं था ये हिन्‍दुस्‍तान की मिट्टी है, इस मिट्टी में वो सामर्थ्‍य है जो शासकों से भी परे सामर्थ्‍य का एक अंतरप्रभाव लेकर जीता रहा है, सदियों तक जीता रहा है और उसी का परिणाम है, हमने क्‍या कुछ नहीं झेला है, कभी अन्‍न का संकट झेला, कभी युद्ध के शिकार हो गए।"
"आंतकवाद ने डगर-डगर चुनौतियां पैदा कीं, निर्दोष नागरिकों को मौत के घाट उतार दिया गया।"
"छद्म युद्ध चलते रहे, प्राकृतिक आपदाएं आती रही, सफलता विफलता, आशा निराशा, न जाने कितने पड़ाव आए हैं।"
लेकिन इन पड़ाव के बीच भी भारत आगे बढ़ता रहा है।
भारत की विविधता जो औरों को भारत के लिए बोझ लगती थी।
वो भारत की विविधता ही भारत की अनमोल शक्ति है।
शक्ति का एक अटूट प्रमाण है।
"दुनिया को पता नहीं था कि भारत के पास एक inherent सामर्थ्य है, एक संस्कार सरिता है, एक मन मस्तिष्क् का, विचारों का बंधन है।"
"और वो है भारत लोकतंत्र की जननी है, Mother of Democracy है और जिनके जहन में लोकतंत्र होता है वे जब संकल्प कर के चल पड़ते हैं, वो सामर्थ्य दुनिया की बड़ी -बड़ी सल्तनतों के लिए भी संकट का काल लेकर के आती है।"
"ये Mother of Democracy, ये लोकतंत्र की जननी, हमारे भारत ने सिद्ध कर दिया कि हमारे पास एक अनमोल सामर्थ्य है।"
"मेरे प्यारे देशवासियों,"
"75 साल की यात्रा में आशाएं, अपेक्षाएं, उतार, चढ़ाव सब चीज के बीच में हरेक के प्रयास से हम जहां तक पहुंच पाए पहुंचे थे, और 2014 में देशवासियों ने मुझे दायित्व दिया।"
आजादी के बाद जन्मा हुआ मैं पहला व्यक्ति था जिसको लाल किले से देशवासियों को गौरवगान करने का अवसर मिला था।
"लेकिन मेरे दिल में जो भी है, आप लोगों से सीखा हूँ।"
"जितना आप लोगों को जान पाया हूं मेरे देशवासियों, आपके सुख दुख को समझ पाया हूँ ।"
"देश की आशा अपेक्षाओं के भीतर वो कौन सी आत्मा बसती है, उसको जितना मैं समझ पाया हूं, उसको लेकर के मैंने अपना पूरा कालखंड देश के उन लोगों को empower करने में खपाया।"
"मेरे दलित हो, शोषित हो, पीड़ित हो, वंचित हो, आदिवासी हो, महिला हो, युवा हो, किसान हो, दिव्यांग हो, पूर्व हो, पश्चिम हो, उत्तर हो, दक्षिण हो, समुद्र का तट हो, हिमालय की कन्दराएँ हो, हर कोने में महात्मा गांधी का जो सपना था आखिरी इंसान की चिंता करने का, महात्मा गांधी जी की जो आकांक्षा थी अंतिम छोर पर बैठे हुए व्यक्ति को समर्थ बनाने की, मैंने अपने आप को उसके लिए समर्पित किया है, और उन 8 साल का नतीजा और आजादी के इतने दशकों का अनुभव आज 75 साल के बाद जब अमृत काल की ओर कदम रख रहे हैं, अमृत काल की ये पहली प्रभात है तब मैं एक एैसे सामर्थ्य को देख रहा हूं।"
और जिससे मैं गर्व से भर जाता हूं।
"देशवासियों,"
मैं आज देश का सबसे बड़ा सौभाग्य ये देख रहा हूं।
कि भारत का जनमन आकांक्षित जनमन है।
Aspirational Society किसी भी देश की बहुत बड़ी अमानत होती है।
"और हमें गर्व है कि आज हिन्दुस्तान के हर कोने में, हर समाज के हर वर्ग में, हर तबके में, आकांक्षाएं उफान पर हैं।"
"देश का हर नागरिक चीजें बदलना चाहता है, बदलते देखना चाहता है, लेकिन इंतजार करने को तैयार नहीं है, अपनी आंखों के सामने देखना चाहता है, कर्तव्‍य से जुड़ कर करना चाहता है।"
"वो गति चाहता है, प्रगति चाहता है।"
"75 साल में संजोय हुए सारे सपने अपनी ही आंखों के सामने पूरा करने के लिए वो लालयित है, उत्‍साहित है, उतावला भी है।"
कुछ लोगों को इसके कारण संकट हो सकता है।
क्‍योंकि जब aspirational society होती है तब सरकारों को भी तलवार की धार पर चलना पड़ता है।
"सरकारों को भी समय के साथ दौड़ना पड़ता है और मुझे विश्‍वास है चाहे केन्‍द्र सरकार हो, राज्‍य सरकार हो, स्थानीय स्‍वराज्‍य की संस्‍थाएं हों, किसी भी प्रकार की शासन व्‍यवस्‍था क्‍यों न हो, हर किसी को इस aspirational society को address करना पड़ेगा, उनकी आकांक्षाओं के लिए हम ज्‍यादा इंतजार नहीं कर सकते।"
हमारे इस aspirational society ने लंबे अरसे तक इंतजार किया है।
लेकिन अब वो अपनी आने वाली पीढ़ी को इंतजार में जीने के लिए मजबूर करने को तैयार नहीं हैं और इसलिए ये अमृत काल का पहला प्रभात हमें उस aspirational society के आकांक्षाओं को पूरा करने के लिए बहुत बड़ा सुनहरा अवसर लेकर के आई है।
"मेरे प्‍यारे देशवासियों,"
हमने पिछले दिनों देखा है एक और ताकत का हमने अनुभव किया है और वो है भारत में सामूहिक चेतना पुनर्जागरण हुआ है।
"एक सामूहिक चेतना का पुनर्जागरण आजादी के इतने संघर्ष में जो अमृत था, वो अब संजोया जा रहा है, संकलित हो रहा है। "
"संकल्‍प में परिवर्तित हो रहा है, पुरुषार्थ की पराकाष्ठा जुड़ रही है और सिद्धि का मार्ग नजर आ रहा है।"
"ये चेतना, मैं समझता हूं कि चेतना का जागरण ये पुनर्जागरण ये हमारी सबसे बड़ी अमानत है।"
और ये पुनर्जागरण देखिए 10 अगस्‍त तक लोगों को पता तक नहीं होगा शायद कि देश के भीतर कौन सी ताकत है।
लेकिन पिछले तीन दिन से जिस प्रकार से तिरंगे झंडे को लेकर के तिरंगा की यात्रा को लेकर करके देश चल पड़ा है।
"बड़े-बड़े social science के experts वे भी शायद कल्‍पना नहीं कर सकते कि मेरे भीतर के अंदर कि मेरे देश के भीतर कितना बड़ा सामर्थ है, एक तिरंगे झंडे ने दिखा दिया है।"
"ये पुनर्चेतना, पुनर्जागरण का पल है।"
ये लोग समझ नहीं पाएं हैं।
"जब देश जनता कर्फ्यू के लिए हिन्‍दुस्‍तान का हर कोना निकल पड़ता है, तब उस चेतना की अनुभूति होती है। जब देश ता‍ली, थाली बजाकर के corona warriors के साथ कंधे से कंधा मिलाकर के खड़ा को जाता है, तब चेतना की अनुभूति होती है।"
"जब दीया जलाकर के corona warrior को शुभकामनाएं देने के लिए देश निकल पड़ता है, तब उस चेतना की अनुभूति होती है।"
"दुनिया कोरोना के काल खंड में वैक्सिन लेना या न लेना, वैक्सिन काम की है या नहीं की है, उस उलझन में जी रही थी।"
"उस समय मेरे देश के गांव गरीब भी दो सौ करोड़ डोज दुनिया को चौंका देने वाला काम करके दिखा देते हैं। ये ही चेतना है, ये ही सामर्थ्य है इस सामर्थ्य ने आज देश को नई ताकत दी है।"
मेरे प्‍यारे भाइयों-बहनों
"इस एक महत्‍वपूर्ण सामर्थ्य को मैं देख रहा हूं जैसे aspirational society, जैसे पुनर्जागरण वैसे ही आजादी के इतने दशकों के बाद पूरे विश्‍व का भारत की तरफ देखने का नजरिया बदल चुका है।"
"विश्‍व भारत की तरफ गर्व से देख रहा है, अपेक्षा से देख रहा है।"
समस्‍याओं का समाधान भारत की धरती पर दुनिया खोजने लगी है दोस्‍तों।
"विश्‍व का यह बदलाव, विश्‍व की सोच में यह परिवर्तन 75 साल की हमारी अनुभव यात्रा का परिणाम है।"
"हम जिस प्रकार से संकल्‍प को लेकर चल पड़े है दुनिया इसे देख रही है, और आखिरकार विश्‍व भी उम्‍मीदें लेकर जी रहा है।"
उम्‍मीदें पूरी करने का सामर्थ्‍य कहां पड़ा है वो उसे दिखने लगा है।
मैं इसे स्‍त्री शक्ति के रूप में देखता हूं।
"तीन सामर्थ्‍य के रूप में देखता हूं, और यह त्रि-शक्ति है aspiration की, पुनर्जागरण की और विश्‍व के उम्‍मीदों की और इसे पूरा करने के लिए हम जानते हैं दोस्‍तों आज दुनिया में एक विश्‍वास जगने में मेरे देशवासियों की बहुत बड़ी भूमिका है।"
"130 करोड़ देशवासियों ने कई दशकों के अनुभव के बाद स्थिर सरकार का महत्‍व क्‍या होता है, राजनीतिक स्थिरता का महत्‍व क्‍या होता है, political stability दुनिया में किस प्रकार की ताकत दिखा सकती है।"
"नीतियों में कैसा सामर्थ्‍य होता है, उन नीतियों पर विश्‍व का कैसे भरोसा बनता है।"
यह भारत ने दिखाया है और दुनिया भी इसे समझ रही है।
"और अब जब राजनीतिक स्थिरता हो, नीतियों में गतिशीलता हो, निर्णयों में तेजी ते हो, सर्वव्‍यापकता हो, सर्वसमाजविश्‍वस्‍ता हो, तो विकास के लिए हर कोई भागीदार बनता है।"
"हमने सबका साथ, सबका विकास का मंत्र लेकर हम चलें थे, लेकिन देखते ही देखते देशवासियों ने सब‍का विश्‍वास और सबके प्रयास से उसमें और रंग भर दिए हैं।"
"और इसलिए हमने देखा है हमारी सामूहिक शक्ति को, हमारे सामूहिक सामर्थ्‍य को हमने देखा है।"
"आजादी का अमृत महोत्‍सव जिस प्रकार से मनाया गया, जिस प्रकार से आज हर जिले में 75 अमृत सरोवर बनाने का अभियान चल रहा है, गांव-गांव के लोग जुड़ रहे हैं, कार्य सेवा कर रहे हैं।"
अपने प्रयत्‍नों से अपने गांव में जल संरक्षण के लिए बड़ा अभियान चला रहे हैं।
"और इसलिए भाईयों-बहनों, चाहे स्‍वच्‍छता का अभियान हो, चाहे गरीबों के कल्‍याण का काम हो, देश आज पूरी शक्ति से आगे बढ़ रहा है।"
"लेकिन भाईयों-बहनों हम लोग आजादी के अमृतकाल में हमारी 75 साल की यात्रा को उसका गौरवगान ही करते रहेंगे, अपनी ही पीठ थपथपाते रहेंगे, तो हमारे सपने कहीं दूर चले जाएंगे।"
"और इसलिए 75 साल का कालखंड कितना ही शानदार रहा हो, कितने ही संकटों वाला रहा हो, कितने ही चुनौतियों वाला रहा हो, कितने ही सपने अधूरे दिखते हो उसके बावजूद भी आज जब हम अमृतकाल में प्रवेश कर रहे हैं अगले 25 वर्ष हमारे देश के लिए अत्‍यंत महत्‍वपूर्ण है और इसलिए जब मैं आज मेरे सामने लाल किले पर से 130 करोड़ देशवासियों के सामर्थ्‍य का स्‍मरण करता हूं, उनके सपनों को देखता हूं, उनके संकल्‍प की अनुभूति करता हूं तो साथियों मुझे लगता है आने वाले 25 साल के लिए हमें उन पंचप्रण पर अपनी शक्ति को केंद्रित करनी होगा।"
अपने संकल्‍पों को केंद्रित करना होगा। 
अपने सामर्थ्‍य को केंद्रित करना होगा।
"और हमें उन पंचप्रण को लेकर के, 2047 जब आजादी के 100 साल होंगे आजादी के दिवानों के सारे सपने पूरे करने का जिम्‍मा उठा करके चलना होगा।"
जब मैं पंचप्रण की बात करता हूं तो पहला प्रण अब देश बड़े संकल्‍प लेकर ही चलेगा।
बहुत बड़े संकल्‍प लेकर के चलना होगा।
"और वो बड़ा संकल्‍प है विकसित भारत, अब उससे कुछ कम नहीं होना चाहिए।"
"बड़ा संकल्‍प- दूसरा प्रण है किसी भी कोने में हमारे मन के भीतर, हमारी आदतों के भीतर गुलामी का एक भी अंश अगर अभी भी कोई है तो उसको किसी भी हालत में बचने नहीं देना है।"
"अब शत-प्रतिशत, शत-प्रतिशत सैंकड़ों साल की गुलामी ने जहां हमें जकड़ कर रखा है, हमें हमारे मनोभाव को बांध करके रखा हुआ है, हमारी सोच में विकृतियां पैदा करके रखी हैं।"
"हमें गुलामी की छोटी से छोटी चीज भी कहीं नजर आती है, हमारे भीतर नजर आती है, हमारे आस-पास नजर आती है हमें उससे मुक्ति पानी ही होगी।"
ये हमारी दूसरी प्रण शक्ति है। 
"तीसरी प्रण शक्ति, हमें हमारी विरासत पर गर्व होना चाहिए, हमारी विरासत के प्रति क्‍योंकि यही विरासत है जिसने कभी भारत को स्‍वर्णिम काल दिया था।"
और यही विरासत है जो समयानुकूल परिवर्तन करने आदत रखती है।
यही विरासत है जो काल-बाह्य छोड़ती रही है।
नित्‍य नूतन स्‍वीकारती रही है।
और इसलिए इस विरासत के प्रति हमें गर्व होना चाहिए।
चौथा प्रण वो भी उतना ही महत्‍वपूर्ण है और वो है एकता और एकजुटता।
"130 करोड़ देश‍वासियों में एकता, न कोई अपना न कोई पराया, एकता की ताकत, ‘एक भारत श्रेष्‍ठ भारत’ के सपनों के लिए हमारा चौथा प्रण है।"
"और पांचवां प्रण, पांचवां प्रण है नागरिकों का कर्तव्‍य, जिसमें प्रधानमंत्री भी बाहर नहीं होता, मुख्‍यमंत्री भी बाहर नहीं होता वो भी नागरिक है।"
नागरिकों का कर्तव्‍य।
ये हमारे आने वाले 25 साल के सपनों को पूरा करने के लिए एक बहुत बड़ी प्रण शक्ति है।
मेरे प्‍यारे देशवासियों
"जब सपने बड़े होते हैं, जब संकल्‍प बड़े होते हैं तो पुरुषार्थ भी बहुत बड़ा होता है।"
शक्ति भी बहुत बड़ा मात्रा में जुड़ जाती है।
"अब कोई कल्‍पना कर सकता है कि देश उस 40-42 के काल खंड को याद कीजिए, देश उठ खड़ा हुआ था।"
"किसी ने हाथ में झाड़ू लिया था, किसी ने तकली ली थी, किसी ने सत्‍याग्रह का मार्ग चुना था, किसी ने संघर्ष का मार्ग चुना था, किसी ने काल क्रांति की वीरता का रास्‍ता चुना था।"
लेकिन संकल्‍प बड़ा था ‘आजादी’ और ताकत देखिए बड़ा संकल्‍प था तो आजादी लेकर रहे।
हम आजाद हो गये।
"अगर संकल्‍प छोटा होता, सीमित होता तो शायद आज भी संघर्ष करने के दिन चालू रहते, लेकिन संकल्‍प बड़ा था, तो हमने हासिल भी किया।"
मेरे प्‍यारे देशवासियों
"अब आज जब अमृत काल की पहली प्रभात है, तो हमें इन पच्‍चीस साल में विकसित भारत बना कर रहना है।"
"अपनी आंखों के सामने और 20-22-25 साल के मेरे नौजवान, मेरे देश के सामने है, मेरे देश के नौजवानों जब देश आजादी के 100 साल मनाएगा।"
"तब आप 50-55 के हुए होंगे, मतलब आपके जीवन का ये स्‍वर्णिम काल, आपकी उम्र के ये 25-30 साल भारत के सपनों को पूरा करने का काल है।"
"आप संकल्‍प ले करके मेरे साथ चल पड़िए साथियों, तिंरगे झंडे की शपथ ले करके चल पड़िए, हम सब पूरी ताकत से लग जाएं।"
"महासंकल्‍प, मेरा देश विकसित देश होगा, developed country होगा, विकास के हरेक पैरामीटर में हम मानवकेंद्री व्‍यवस्‍था को विकसित करेंगे, हमारे केंद्र में मानव होगा, हमारे केंद्र के मानव की आशा-आकांक्षाएं होंगी।"
"हम जानते हैं, भारत जब बड़े संकल्‍प करता है तो करके भी दिखाता है।"
"जब मैंने यहां स्‍वच्‍छता की बात कही थी मेरे पहले भाषण में, देश चल पड़ा है, जिससे जहां हो सका, स्‍वच्‍छता की ओर आगे बढ़ा और गंदगी के प्रति नफरत एक स्‍वभाव बनता गया है।"
"यही तो देश है, जिसने इसको करके दिखाया है और कर भी रहा है, आगे भी कर रहा है; यही तो देश है, जिसने वैक्‍सीनेशन, दुनिया दुविधा में थी, 200 करोड़ का लक्ष्‍य पार कर लिया है, समय-सीमा में कर लिया है, पुराने सारे रिकॉर्ड तोड़ करके कर लिया है, ये देश कर सकता है।"
"हमने तय किया था देश को खाड़ी के तेल पर हम गुजारा करते हैं, झाड़ी के तेल की ओर कैसे बढ़ें, 10 प्रतिशत इथेनॉल ब्लेडिंग का सपना बड़ा लगता था।"
"पुराना इतिहास बताता था संभव नहीं है, लेकिन समय से पहले 10 प्रतिशत इथेनॉल ब्लेडिंग करके देश ने इस सपने को पूरा कर दिया है।"
"भाइयों-बहनों,"
"ढाई करोड़ लोगों को इतने कम समय में बिजली कनेक्‍शन पहुंचाना, छोटा काम नहीं था, देश ने करके दिखाया।"
लाखों परिवारों के घर में ‘नल से जल’ पहुंचाने का काम आज देश तेज गति से कर रहा है।
"खुले में शौच से मुक्ति, भारत के अंदर आज संभव हो पाया है।"
"मेरे प्‍यारे देशवासियों,"
अनुभव कहता है कि एक बार हम सब संकल्‍प ले करके चल पड़ें तो हम निर्धारित लक्ष्‍यों को पार कर सकते हैं।
"Renewable energy का लक्ष्‍य हो, देश में नए मेडिकल कॉलेज बनाने का इरादा हो, डॉक्‍टरों की तैयारी करवानी हो, हर क्षेत्र में पहले से गति बहुत बढ़ी है।"
"और इसलिए मैं कहता हूं अब आने वाले 25 साल बड़े संकल्‍प के हों, यही हमारा प्रण, यही हमारा प्रण भी होना चाहिए।"
"दूसरी बात मैंने कही है, उस प्रण शक्ति की मैंने चर्चा की है कि गुलामी की मानसिकता, देश की सोच सोचिए भाइयो, कब तक दुनिया हमें सर्टिफिकेट बांटती रहेगी? कब तक दुनिया के सर्टिफिकेट पर हम गुजारा करेंगे? क्‍या हम अपने मानक नहीं बनाएंगे? क्‍या 130 करोड़ का देश अपने मानकों को पार करने के लिए पुरुषार्थ नहीं कर सकता है।"
हमें किसी भी हालत में औरों के जैसा दिखने की कोशिश करने की जरूरत नहीं है।
"हम जैसे हैं वैसे, लेकिन सामर्थ्‍य के साथ खड़े होंगे, ये हमारा मिजाज होना चाहिए।"
हमें गुलामी से मुक्ति चाहिए।
हमारे मन के भीतर दूर-दूर सात समंदर के नीचे भी गुलामी का तत्‍व नहीं बचे रहना चाहिए साथियों।
"और मैं आशा से देखता हूं, जिस प्रकार से नई राष्‍ट्रीय शिक्षा नीति बनी है, जिस मंथन के साथ बनी है, कोटि-कोटि लोगों के विचार-प्रवाह को संकलित करते हुए बनी है और भारत की धरती की जमीन से जुड़ी हुई शिक्षा नीति बनी है, रसकस हमारी धरती के मिले हैं।"
"हमने जो कौशल्य पर बल दिया है, ये एक ऐसा सामर्थ्‍य है, जो हमें गुलामी से मुक्ति की ताकत देगा।"
"हमने देखा है कभी-कभी तो हमारा टेलेंट भाषा के बंधनों में बंध जाता है, ये गुलामी की मानसिकता का परिणाम है।"
हमें हमारे देश की हर भाषा पर गर्व होना चाहिए।
"हमें भाषा आती हो या न आती हो, लेकिन मेरे देश की भाषा है, मेरे पूर्वजों ने दुनिया को दी हुई ये भाषा है, हमें गर्व होना चाहिए।"
"मेरे साथियों,"
आज डिजिटल इंडिया का रूप हम देख रहे हैं।
स्टार्ट अप देख रहे हैं।
"कौन लोग हैं? ये वो टैलेंट है जो टीयर-2, टीयर-3 सीटी में किसी गांव गरीब के परिवार में बसे हुए लोग हैं।"
ये हमारे नौजवान हैं जो आज नई-नई खोज के साथ दुनिया के सामने आ रहे हैं।
गुलामी की मानसिकता हमें उसे तिलांजलि देनी पड़ेगी। 
अपने सामर्थ्य पर भरोसा करने होगा।
"दूसरी एक बात जो मैंने कही है, तीसरी मेरी प्रणशक्ति की बात है वो है हमारी विरासत पर।"
हमें गर्व होना चाहिए।
" जब हम अपनी धरती से जुड़ेंगे, तभी तो ऊंचा उड़ेंगे और जब हम ऊंचा उड़ेंगे तो हम विश्व को भी समाधान दे पाएंगे।"
हमने देखा है जब हम अपनी चीजों पर गर्व करते हैं।
"आज दुनिया holistic health care की चर्चा कर रही है लेकिन जब holistic health care की चर्चा करती है तो उसकी नजर भारत के योग पर जाती है, भारत के आयुर्वेद पर जाती है, भारत के holistic lifestyle पर जाती है।"
ये हमारी विरासत है जो हम दुनिया का दे रहे हैं।
दुनिया आज उससे प्रभावित हो रही है।
अब हमारी ताकत देखिए।
हम वो लोग हैं जो प्रकृति के साथ जीना जानते हैं।
प्रकृति को प्रेम करना जानते हैं।
आज विश्व पर्यावरण की जो समस्या से जूझ रहा है।
"हमारे पास वो विरासत है, ग्लोबल वार्मिंग की समस्याओं के समाधान का रास्ता हम लोगों के पास है।"
हमारे पूर्वजों ने दिया हुआ है।
"जब हम lifestyle की बात करते हैं, environment friendly lifestyle की बात करते हैं, हम life mission की बात करते हैं तो दुनिया का ध्यान आकर्षित करते हैं।"
हमारे पास ये सामर्थ्य है।
"हमारा बड़ा धान मोटा धान मिलेट, हमारे यहां तो घर-घर की चीज रही है।"
"ये हमारी विरासत है, हमारे छोटे किसानों के परिश्रम से छोटी-छोटी जमीन के टुकड़ों में फलने फुलने वाली हमारी धान।"
आज दुनिया अंतराष्ट्रीय स्तर पर millet year मनाने के लिए आगे बढ़ रही है।
"मतलब हमारी विरासत को आज दुनिया, हम उस पर गर्व करना सीखें।"
हमें दुनिया को बहुत कुछ देना है।
हमारे family values विश्व के सामाजिक तनाव की जब चर्चा हो रही है।
"व्यक्तिगत तनाव की चर्चा होती है, तो लोगों को योग दिखता है।"
सामुहिक तनाव की बात होती है तब भारत की पारिवारिक व्यवस्था दिखती है।
संयुक्त परिवार की एक पूंजी सदियों से हमारी माताओं-बहओं के त्याग बलिदान के कारण परिवार नाम की जो व्यवस्था विकसित हुई ये हमारी विरासत है।
इस विरासत पर हम गर्व कैसे करें।
हम तो वो लोग हैं जो जीव में भी शिव देखते हैं।
हम वो लोग हैं जो नर में नारायण देखते हैं।
हम वो लोग हैं जो नारी को नारायणी कहते हैं।
हम वो लोग हैं जो पौधे में परमात्मा देखते हैं।
हम वो लोग हैं जो नदी को मां मानते हैं।
हम वो लोग हैं जो हर कंकर में शंकर देखते हैं।
ये हमारा सामर्थ्य है हर नदी में मां का रूप देखते हैं।
पर्यावरण की इतनी व्यापकता विशालता ये हमारा गौरव जब विश्व के सामने खुद गर्व करेंगे तो दुनिया भी करेगी।
"भाईयों बहनों,"
हम वो लोग हैं जिसने दुनिया को वसुधैव कुटुम्बकम् का मंत्र दिया है।
हम वो लोग हैं जो दुनिया को कहते हैं ‘एकं सद्विप्रा बहुधा वदन्ति।’
"आज जो ‘holier than thou’ का संकट जो चल रहा है, तुझसे बड़ा मैं हूँ, ये जो तनाव का कारण बना हुआ है दुनिया को एकं सद्विप्रा बहुधा वदन्ति का ज्ञान देने वाली विरासत हमारे पास है। "
जो कहते हैं सत्य एक है जानकार लोग उसको अलग-अलग तरीके से कहते हैं।
यह गौरव हमारा है।
"हम लोग हैं, जो कहते हैं यत् पिण्डे तत् ब्रह्माण्डे, कितनी बड़ी सोच है, जो ब्रह्माण्ड में है वो हर जीव मात्र में है।"
"यत् पिण्डे तत् ब्रह्माण्डे, यह कहने वाले हम लोग हैं।"
"हम वो लोग हैं जिसने दुनिया का कल्याण देखा है, हम जग कल्याण से जन कल्याण के राही रहे हैं।"
"जन कल्याण से जग कल्याण की राह पर चलने वाले हम लोग जब दुनिया की कामना करते हैं, तब कहते हैं- सर्वे भवन्तु सुखिनः।"
सर्वे सन्तु निरामयाः।
सबके सुख की बात सबके आरोग्य की बात करना यह हमारी विरासत है।
"और इसलिए हम बड़ी शान के साथ हमारी इस विरासत का गर्व करना सीखे, यह प्रण शक्ति है हमारी, जो हमें 25 साल के सपने पूरा करने के लिए जरुरी है।"
"उसी प्रकार से मेरे प्यारे देशवासियों,"
"एक और महत्वपूर्ण विषय है एकता, एकजुटता।"
"इतने बड़े देश को उसकी विविधता को हमें सेलिब्रेट करना है, इतने पंथ और परंपराएं यह हमारी आन-बान-शान है।"
"कोई नीचा नहीं, कोई ऊंचा नहीं है, सब बराबर हैं।"
"कोई मेरा नहीं, कोई पराया नहीं सब अपने हैं।"
यह भाव एकता के लिए बहुत जरुरी है।
घर में भी एकता की नींव तभी रखी जाती है जब बेटा-बेटी एकसमान हो।
अगर बेटा-बेटी एकसमान नहीं होंगे तो एकता के मंत्र नहीं गुथ सकते हैं।
जेंडर इक्वैलिटी हमारी एकता में पहली शर्त है।
"जब हम एकता की बात करते हैं, अगर हमारे यहां एक ही पैरामीटर हो एक ही मानदंड हो, जिस मानदंड को हम कहे इंडिया फर्स्ट मैं जो कुछ भी कर रहा हूँ, जो भी सोच रहा हूँ, जो भी बोल रहा हूँ इंडिया फर्स्ट के अनुकुल है। "
एकता का रास्ता खुल जाएगा दोस्त। 
"हमें एकता से बांधने का वो मंत्र है, हमें इसको पकड़ना है।"
"मुझे पूरा विश्वास है, कि हम समाज के अंदर ऊंच-नीच के भेदभावों से मेरे-तेरे के भेदभावों से हम सबकी पुजारी बनें।"
श्रमेव जयते कहते हैं हम श्रमिक का सम्मान यह हमारा स्वभाव होना चाहिए।
"लेकिन भाइयों-बहनों,"
"मैं लाल किले से मेरी एक पीड़ा और कहना चाहता हूँ, यह दर्द मैं कहे बिना नहीं रह सकता।"
मैं जानता हूँ कि शायद यह लाल किले का विषय नहीं हो सकता।
लेकिन मेरे भीतर का दर्द मैं कहाँ कहूँगा।
"देशवासियों के सामने नहीं कहूँगा तो कहाँ कहूंगा और वो है किसी न किसी कारण से हमारे अंदर एक ऐसी विकृति आयी है, हमारी बोलचाल में, हमारे व्यवहार में, हमारे कुछ शब्दों में हम नारी का अपमान करते हैं।"
"क्या हम स्वभाव से, संस्कार से, रोजमर्रा की जिंदगी में नारी को अपमानित करने वाली हर बात से मुक्ति का संकल्प ले सकते हैं।"
नारी का गौरव राष्ट्र के सपने पूरे करने में बहुत बड़ी पूंजी बनने वाला है।
यह सामर्थ्य मैं देख रहा हूँ और इसलिए मैं इस मैं बात का आग्रही हूँ।
"मेरे प्यारे देशवासियों,"
मैं पांचवीं प्रणशक्ति की बात करता हूँ।
और वो पांचवीं प्रणशक्ति है-नागरिक का कर्तव्य।
दुनिया में जिन-जिन देशों ने प्रगति की है।
"जिन-जिन देशों ने कुछ achieve किया है, व्यक्तिगत जीवन में भी जिसने achieve किया है, कुछ बातें उभर करके सामने आती हैं।"
"एक अनुशासित जीवन, दूसरा कर्तव्य के प्रति समर्पण।"
"व्यक्ति के जीवन की सफलता हो, समाज की हो, परिवार की हो, राष्ट्र की हो,यह मूलभूत मार्ग है।"
यह मूलभूत प्रणशक्ति है और इसलिए हमें कर्तव्‍य पर बल देना ही होगा।
"यह शासन का काम है कि बिजली 24 घंटे पहुंचाने के लिए प्रयास करे, लेकिन यह नागरिक का कर्तव्‍य है कि जितनी ज्‍यादा यूनिट बिजली बचा सकते है बचाएं।"
"हर खेत में पानी पहुंचाना सरकार की जिम्‍मेदारी है, सरकार का प्रयास है, लेकिन ‘per drop more crop’ पानी बचाते हुए आगे बढ़ना मेरे हर खेत से आवाज़ उठनी चाहिए। "
"केमिकल मुक्‍त खेती, ऑर्गेनिक फार्मिंग, प्राकृतिक खेती यह हमारा कर्तव्‍य है।"
"साथियों, चाहे पुलिस हो, या पीपुल हो, शासक हो या प्रशासक हो, यह नागरिक कर्तव्‍य से कोई अछूता नहीं हो सकता ।"
हर कोई अगर नागरिक के कर्तव्‍यों को निभाएगा तो मुझे विश्‍वास है कि हम इच्छित लक्ष्‍य को प्राप्‍त करने में समय से पहले सिद्धि प्राप्‍त कर सकते हैं।
"मेरे प्‍यारे देशवासियों,"
आज महर्षि अरबिंदों की जन्‍म जयंती भी है।
मैं उस महापुरूष के चरणों में नमन करता हूं।
"लेकिन हमें उस महापुरूष को याद करना होगा जिन्‍होंने कहा था स्‍वदेशी से स्‍वराज, स्‍वराज से सुराज।"
यह उनका मंत्र है हम सबको सोचना होगा कि हम कब तक दुनिया के और लोगों पर निर्भर रहेंगे।
"क्‍या हमारे देश को अन्‍न की आवश्‍यकता हो, हम out source कर सकते हैं क्‍या? जब देश ने तय कर लिया कि हमारा पेट हम खुद भरेंगे, देश ने करके दिखाया या नहीं दिखाया, एक बार संकल्‍प लेते हैं तो होता है।"
"और इसलिए आत्‍मनिर्भर भारत यह हर नागरिक का, हर सरकार का, समाज की हर ईकाई का यह दायित्‍व बन जाता है।"
"यह आत्‍मनिर्भर भारत यह सरकारी एजेंडा, सरकारी कार्यक्रम नहीं है।"
"यह समाज का जन आंदोलन है, जिसे हमें आगे बढ़ाना है।"
"मेरे साथियों , आज जब हमने यह बात सुनी, आजादी के 75 साल के बाद जिस आवाज़ को सुनने के लिए हमारे कान तरस रहे थे, 75 साल के बाद वो आवाज़ सुनाई दी है।"
75 साल के बाद लाल किले पर से तिरंगे को सलामी देने का काम पहली बार Made In India तोप ने किया है।
"कौन हिन्‍दुस्‍तानी होगा, जिसको यह बात, यह आवाज़ उसे नई प्रेरणा, ताकत नहीं देगी।"
और इसलिए मेरे प्‍यारे भाई-बहनों मैं आज मेरे देश के सेना के जवानों का हृदय से अभिनंदन करना चाहता हूं।
"मेरी आत्‍मनिर्भर की बात को संगठित स्‍वरूप में, साहस के स्‍वरूप में मेरी सेना के जवानों ने सेना नायकों ने जिस जिम्‍मेदारी के साथ कंधे पर उठाया है।"
"मैं उनको जितनी salute करूं, उतनी कम है दोस्‍तों।"
उनको आज मैं सलाम करता हूं।
क्‍योंकि सेना का जवान मौत को मुट्ठी में ले करके चलता है।
"मौत और जिंदगी के बीच में कोई फासला ही नहीं होता है, और तब बीच में वो डट करके खड़ा होता है।"
और वो मेरे सेना का जवान तय करे कि हम तीन सौ ऐसी चीजें अब list करते हैं जो हम विदेश से नहीं लाएंगे।
हमारे देश का यह संकल्‍प छोटा नहीं है।
मुझे इस संकल्‍प में भारत के ‘आत्‍मनिर्भर’ भारत के उज्‍जवल भविष्‍य के वो बीज मैं देख रहा हूं जो इस सपनों को वट वृक्ष में परिवर्तित करने वाले हैं।
Salute! Salute! मेरे सेना के अधिकारियों को Salute. 
"मैं मेरे छोटे छोटे बालकों को 5 साल 7 साल की आयु के बालक, उनको भी Salute करना चाहता हूं।"
उनको भी सलाम करना चाहता हूं।
"जब देश के सामने चेतना जगी, मैंने सैंकड़ों परिवारों से सुना है, 5-5, 7 साल के बच्‍चे घर में कह रहें हैं कि अब हम विदेशी खिलौने से नहीं खेलेंगे।"
"5 साल का बच्‍चा घर में विदेशी खिलौने से नहीं खेलेंगे, ये जब संकल्‍प करता है ना तब आत्‍मनिर्भर भारत उसकी रगों में दौड़ता है।"
"आप देखिए पीएलआई स्‍कीम, एक लाख करोड़ रुपया, दुनिया के लोग हिन्‍दुस्‍तान में अपना नसीब आजमाने आ रहे हैं।"
टेक्‍नोलॉजी लेकर के आ रहे हैं।
रोजगार के नये अवसर बना रहे हैं।
भारत मैन्‍यूफैक्चिरिंग हब बनता जा रहा है।
आत्‍मनिर्भर भारत कि बुनियाद बना रहा है।
"आज electronic goods manufacturing हो, मोबाइल फोन का manufacturing हो, आज देश बहुत तेजी से प्रगति कर रहा है।"
"जब हमारा ब्रह्मोस दुनिया में जाता है, कौन हिन्‍दुस्‍तानी होगा जिसका मन आसमान को न छूता होगा दोस्तों।"
"आज हमारी मेट्रो coaches, हमारी वंदे भारत ट्रेन विश्‍व के लिए आकर्षण बन रहा है।"
"मेरे प्‍यारे देशवासियों,"
"हमें आत्‍मनिर्भर बनना है, हमारे एनर्जी सेक्‍टर में।"
"हम कब तक एनर्जी के सेक्‍टर में किसी और पर dependent रहेंगे और हमें सोलार का क्षेत्र हो, विंड एनर्जी का क्षेत्र हो, रिन्यूएबल के और भी जो रास्‍ते हों, मिशन हाइड्रोजन हो, बायो फ्यूल की कोशिश हो, electric vehicle पर जाने की बात हो, हमें आत्‍मनिर्भर बनकर के इन व्‍यवस्‍थाओं को आगे बढ़ाना होगा।"
"मेरे प्‍यारे देशवासियों,"
आज प्राकृ‍तिक खेती भी आत्‍मनिर्भर का एक मार्ग है।
"फर्टीलाइज़र से जितनी ज्‍यादा मुक्ति, आज देश में नेनो फर्टीलाइज़र के कारखाने एक नई आशा लेकर के आए हैं।"
"लेकिन प्राकृ‍तिक खेती, केमिकल फ्री खेती आत्‍मनिर्भर को ताकत दे सकती है।"
आज देश में रोजगार के क्षेत्र में ग्रीन जॉब के नए-नए क्षेत्र बहुत तेजी से खुल रहे हैं।
भारत ने नीतियों के द्वारा ‘स्‍पेस’ को खोल दिया है।
ड्रोन की बहुत दुनिया में सबसे प्रगतिशील पॉलिसी लेकर के आए हैं।
हमने देश के नौजवानों के लिए नए द्वार खोल दिए हैं।
"मेरे प्‍यारे भाईओ-बहनों,"
मैं प्राइवेट सेक्‍टर को भी आह्वान करता हूं आइए... हमें विश्‍व में छा जाना है।
आत्‍मनिर्भर भारत का ये भी सपना है कि दुनिया को भी जो आवश्‍यकताए हैं उसको पूरा करने में भारत पीछे नहीं रहेगा।
"हमारे लघू उद्योग हो, सूक्ष्‍म उद्योग हो, कुटीर उद्योग हो, ‘जीरो डिफेक्‍ट जीरो इफेक्‍ट’ हमें करके दुनिया में जाना होगा।"
हमें स्‍वदेशी पर गर्व करना होगा।
"मेरे प्‍यारे देशवासियों,"
"हम बार-बार लाल बहादुर शास्‍त्री जी को याद करते हैं, जय जवान-जय किसान का उनका मंत्र आज भी देश के लिए प्रेरणा है।"
बाद में अटल बिहारी वाजपेयी जी ने जय विज्ञान कह करके उसमें एक कड़ी जोड़ दी थी और देश ने उसको प्राथमिकता दी थी।
लेकिन अब अमृतकाल के लिए एक और अनिवार्यता है और वो है जय अनुसंधान।
जय जवान-जय किसान-जय विज्ञान-जय अनुसंधान- इनोवेशन।
और मुझे मेरे देश की युवा पीढ़ी पर भरोसा है।
"इनोवेशन की ताकत देखिए, आज हमारा यूपीआई-भीम, हमारा डिजिटल पेमेंट, फिनटेक की दुनिया में हमारा स्‍थान, आज विश्‍व में रियल टाइम 40 पर्सेंट अगर डिजिटली फाइनेशियल का ट्रांजेक्‍शन होता है तो मेरे देश में हो रहा है, हिन्‍दुस्‍तान ने ये करके दिखाया है।"
"मेरे प्‍यारे देशवासियों,"
अब हम 5जी के दौर की ओर कदम रख रहे हैं।
"बहुत दूर इंतजार नहीं करना होगा, हम कदम मिलाने वाले हैं।"
हम ऑप्टिकल फाइबर गांव-गांव में पहुंचा रहे हैं।
"डिजिटल इंडिया का सपना गांव से गुजरेगा, ये मुझे पूरी जानकारी है।"
आज मुझे खुशी है हिन्‍दुस्‍तान के चार लाख कॉमन सर्विस सेंटर्स गांवों में विकसित हो रहे हैं।
गांव के नौजवान बेटे-बेटियां कॉमन सर्विस सेंटर सें चला रहे हैं।
"देश गर्व कर सकता है कि गांव के क्षेत्र में चार लाख Digital Entrepreneur का तैयार होना और सारी सेवाएं लोग गांव के लोग उनके यहां लेने के लिए आदी बन जाएं, ये अपने-आप में टेक्‍नोलॉजी हब बनने की भारत की ताकत है।"
"मेरे प्‍यारे देशवासियों,"
"ये जो डिजिटल इंडिया का मूवमेंट है, जो सेमीकंडक्‍टर की ओर हम कदम बढ़ा रहे हैं, 5जी की ओर कदम बढ़ा रहे हैं, ऑप्टिकल फाइबर का नेटवर्क बिछा रहे हैं, ये सिर्फ आधुनिकता की पहचान है, ऐसा नहीं है।"
तीन बड़ी ताकतें इसके अंदर समाहित हैं।
शिक्षा में आमूल-चूल क्रांति- ये डिजिटल माध्‍यम से आने वाली है।
स्‍वास्‍थ्‍य सेवाओं में आमूल-चूल क्रांति डिजिटल से आने वाली है।
कृषि जीवन में भी बहुत बड़ा बदलाव डिजिटल से आने वाला है।
एक नया विश्‍व तैयार हो रहा है।
"भारत उसे बढ़ाने के लिए और मैं साफ देख रहा हूं दोस्तों ये Decade, मानव जाति के लिए tecahade का समय है, टेक्‍नोलॉजी का Decade है।"
"भारत के लिए तो ये tecahade , जिसका मन टेक्‍नोलॉजी से जुड़ा हुआ है।"
"आईटी की दुनिया में भारत ने अपना एक लोहा मनवा लिया है, ये tecahade का सामर्थ्‍य भारत के पास है।"
"हमारा अटल इनोवेशन मिशन, हमारे incubation centre, हमारे स्‍टार्टअप एक नया, पूरे क्षेत्र का विकास कर रहे हैं, युवा पीढ़ी के लिए नए अवसर ले करके आ रहे हैं।"
"स्‍पेस मिशन की बात हो, हमारे Deep Ocean Mission की बात हो, समंदर की गहराई में जाना हो या हमें आसमान को छूना हो, ये नए क्षेत्र हैं, जिसको ले करके हम आगे बढ़ रहे हैं।"
"मेरे प्‍यारे देशवासियों,"
"हम इस बात को न भूलें और भारत ने सदियों से देखा हुआ है, जैसे देश में कुछ नमूना रूप कामों की जरूरत होती है, कुछ बड़ी-बड़ी ऊंचाइयों की जरूरत होती है, लेकिन साथ-साथ धरातल पर मजबूती बहुत आवश्‍यक होती है।"
भारत की आर्थिक वि‍कास की संभावनाएं धरातल की मजबूती से जुड़ी हुई हैं।
"और इसलिए हमारे छोटे किसान-उनका सामर्थ्‍य, हमारे छोटे उद्यमी-उनका सामर्थ्‍य, हमारे लघु उद्योग, कुटीर उद्योग, सूक्ष्‍म उद्योग, रेहड़ी-पटरी वाले लोग, घरों में काम करने वाले लोग, ऑटो रिक्‍शा चलाने वाले लोग, बस सेवाएं देने वाले लोग, ये समाज का जो सबसे बड़ा तबका है, इसका सामर्थ्‍यवान होना भारत के सामर्थ्‍य की गारंटी है और इसलिए हमारे आर्थिक विकास की ये जो मूलभूत जमीनी ताकत है, उस ताकत को सर्वाधिक बल देने की दिशा में हमारा प्रयास चल रहा है।"
मेरे प्यारे देशवासियों
"हमारे पास 75 साल का अनुभव है, हमने 75 साल में कई सिद्धियां भी प्राप्‍त की हैं।"
"हमने 75 साल के अनुभव में नए सपने भी संजोए हैं, नए संकल्प भी लिए हैं।"
लेकिन अमृतकाल के लिए हमारे मानव संसाधन का आप्टिमम आउटकम कैसे हो? हमारी प्राकृतिक संपदा का आप्टिमम आउटकम कैसे हो? इस लक्ष्य को लेकर के हमें चलना है। 
और तब मैं पिछले कुछ सालों के अनुभव से कहना चाहता हूँ।
"आपने देखा होगा, आज अदालत के अंदर देखिए हमारी वकील के क्षेत्र में काम करने वाली हमारी नारीशक्ति किस ताकत के साथ नजर आ रही है।"
आप ग्रामीण क्षेत्र में जनप्रतिनिधि के रूप में देखिए।
हमारी नारीशक्ति किस मिजाज से समर्पित भाव से अपनी गांवों की समस्याओं को सुलझाने में लगी हुई हैं।
"आज ज्ञान का क्षेत्र देख लीजिए, विज्ञान का क्षेत्र देख लीजिए, हमारे देश की नारीशक्ति सिरमौर नजर आ रही है।"
"आज हम पुलिस में देखें, हमारी नारीशक्ति लोगों की सुरक्षा कि जिम्मेदारी उठा रही है।"
"हम जीवन के हर क्षेत्र में देखें, खेल-कूद का मैदान देखें या युद्ध की भूमि देखें, भारत की नारी शक्ति एक नए सामर्थ्य, नए विश्वास के साथ आगे आ रही है।"
"मैं इसको भारत की 75 साल की जो यात्रा में जो योगदान है, उसमें अब कई गुना योगदान आने वाले 25 साल मैं मेरी नारीशक्ति का देख रहा हूं, मेरी माताओं–बहनों का मेरी बेटियों का देख रहा हूं, और इसलिए ये सारे हिसाब–किताब से ऊपर है।"
सारे आपके पैरामीटर से अतिरिक्त है।
"हम इस पर जितना ध्यान देंगे, हम जितने ज्यादा अवसर हमारी बेटियों को देंगे, जितनी सुविधाएं हमारी बेटियों के लिए केंद्रित करेंगे, आप देखना वो हमें बहुत कुछ लौटाकर करके देंगी।"
वो देश को इस ऊंचाई पर ले जाएगी।
"इस अमृत काल में जो सपने पूरे करने में जो मेहनत लगने वाली है, अगर उसमें हमारी नारी शक्ति की मेहनत जुड़ जाएगी, व्यापक रूप से जुड़ जाएगी तो हमारी मेहनत कम होगी हमारा समय सीमा भी कम हो जाएगा, हमारे सपने और तेजस्वी होंगे, और ओजस्वी होंगे, और दैदीप्यमान होंगे।"
"और इसलिए आइये साथियों,"
हम जिम्मेदारियों को लेकर आगे बढ़ें।
"मैं आज भारत के संविधान के निर्माताओं का भी धन्यवाद करना चाहता हूं कि उन्होंने जो हमें federal structure दिया है, उसके स्पिरिट को बनाते हुए, उसकी भावनाओं का आदर करते हुए हम कंधे से कंधा मिलाकर के इस अमृतकाल में चलेंगे तो सपने साकार होकर के रहेंगे।"
"कार्यक्रम भिन्न हो सकते हैं, कार्यशैली भिन्न हो सकती है लेकिन संकल्प भिन्न नहीं हो सकते, राष्ट्र के लिए सपने भिन्न नहीं हो सकते।"
आइए हम एक ऐसे युग के अंदर आगे बढ़ें।
मुझे याद है जब मैं गुजरात का मुख्यमंत्री था।
"केंद्र में हमारे विचार की सरकार नहीं थी, लेकिन मेरे गुजरात में हर जगह पर मैं एक ही मंत्र लेके के चलता था कि भारत के विकास के लिए गुजरात का विकास। "
"भारत का विकास हम कहीं पर भी हों, हम सबके मन मस्तिष्क में रहना चाहिए।"
"हमारे देश के कई राज्य हैं, जिन्होंने देश को आगे बढ़ाने में बहुत भूमिका अदा की है, नेतृत्व किया है, कई क्षेत्रों में उदाहरणीय काम किए हैं।"
ये हमारे federalism को ताकत देते हैं।
"लेकिन आज समय की मांग है कि हमें cooperative federalism के साथ-साथ cooperative competitive federalism की जरूरत है, हमें विकास की स्पर्धा की जरूरत है।"
हर राज्‍य को लगना चाहिए कि वो राज्‍य आगे निकल गया।
मैं इतनी मेह‍नत करूंगा कि मैं आगे निकल जाऊंगा।
उसने यह 10 अच्‍छे काम किए हैं मैं 15 अच्‍छे काम कर के दिखाऊंगा।
उसने तीन साल में पूरा किया है मैं दो साल में कर के दिखाऊंगा।
"हमारे राज्‍यों के बीच में हमारी service सरकार की सभी इकाइयों के बीच में वो स्‍पर्धा का वातावरण चाहिए, जो हमें विकास की नई ऊंचाईयों पर ले जाने के लिए प्रयास करे।"
"मेरे प्‍यारे देशवासियों,"
"इस 25 वर्ष का अमृतकाल के लिए जब हम चर्चा करते हैं, तब मैं जानता हूं चुनौतियां अनेक है, मर्यादाएं अनेक हैं, मुसीबतें भी हैं, बहुत कुछ है, हम इसको कम नहीं आंकते।"
"रास्‍ते खोजते हें, लगातार कोशिश कर रहे हैं लेकिन दो विषयों को तो मैं यहां पर चर्चा करना चाहता हूं।"
चर्चा अनेक विषयों पर हो सकती है।
लेकिन मैं अभी समय की सीमा के साथ दो विषयों पर चर्चा करना चाहता हूं।
"और मैं मानता हूं हमारी इन सारी चुनौतियों के कारण, विकृतियों के कारण, बिमारियों के कारण इस 25 साल का अमृत काल उस पर शायद अगर हमने समय रहते नहीं चेते, समय रहते समाधान नहीं किए तो ये विकराल रूप ले सकते हैं। "
और इसलिए मैं सब की चर्चा न करते हुए दो पर जरूर चर्चा करना चाहता हूं।
"एक है भ्रष्‍टाचार और दूसरा है भाई-भतीजावाद, परिवारवाद।"
"भारत जैसे लोकतंत्र में जहां लोग गरीबी से जूझ रहे हैं जब ये देखते हैं, एक तरफ वो लोग हैं जिनके पास रहने के लिए जगह नहीं है।"
दूसरी ओर वो लोग हैं जिनको अपना चोरी किया हुआ माल रखने के लिए जगह नहीं है।
यह स्थिति अच्‍छी नहीं है दोस्तों।
और इ‍सलिए हमें भ्रष्‍टाचार के खिलाफ पूरी ताकत से लड़ना है।
"पिछले आठ वर्षों में direct benefit transfer के द्वारा आधार, mobile इन सारी आधुनिक व्‍यवस्‍थाओं का उपयोग करते हुए दो लाख करोड़ रुपये जो गलत हाथों में जाते थे, उसको बचाकर के देश की भलाई के लिए लगाने में हम सफल हुए।"
"जो लोग पिछली सरकारों में बैंकों को लूट-लूट कर के भाग गए, उनकी सम्‍पत्त्यिां जब्‍त कर के वापिस लाने की कोशिश कर रहे हैं।"
कईयों को जेलों में जीने के लिए मजबूर कर के रखा हुआ है।
हमारी कोशिश है जिन्‍होंने देश को लूटा है उनको लौटना पड़े वो स्थिति हम पैदा करेंगे।
"भाईयो और बहनों, अब भ्रष्‍टाचार के खिलाफ मैं साफ देख रहा हूं कि हम एक निर्णायक कालखंड में कदम रख रहे हैं।"
बड़े-बड़े भी बच नहीं पाएंगे। 
इस मिजाज के साथ भ्रष्‍टाचार के खिलाफ एक निर्णायक कालखंड में अब हिन्‍दुस्‍तान कदम रख रहा है।
और मैं लाल किले की प्राचीर से बड़ी जिम्मेवारी के साथ कह रहा हूं।
"और इसलिए, भाईयों-बहनों भ्रष्‍टाचार दीमक की तरह देश को खोखला कर रहा है।"
"मुझे इसके खिलाफ लड़ाई लड़नी है, लड़ाई को तेज करना है, निर्णायक मोड़ पर इसे लेकर के ही जाना है।"
"तब मेरे 130 करोड़ देशवासी, आप मुझे आर्शिवाद दीजिए, आप मेरा साथ दीजिए, मैं आज आप से साथ मांगने आया हूं, आपका सहयोग मांगने आया हूं ताकि मैं इस लड़ाई को लड़ पाऊं।"
इस लड़ाई को देश जीत पाए और समान्‍य नागरिक की जिंदगी भ्रष्‍टाचार ने तबाह करके रखी हुई है।
"मैं मेरे इन समान्‍य नागरिक की जिंदगी को फिर से आन, बान, शान के लिए जीने के लिए रास्‍ता बनाना चाहता हूं।"
"और इसलिए, मेरे प्‍यारे दशवासियों यह चिंता का विषय है कि आज देश में भ्रष्‍टाचार के प्रति नफरत तो दिखती है, व्‍यक्‍त भी होती है लेकिन कभी-कभी भ्रष्‍टाचारियों के प्रति उदारता बरती जाती है, किसी भी देश में यह शोभा नहीं देगा।"
"और कई लोग तो इतनी बेशर्मी तक चले जाते हैं कि कोर्ट में सजा हो चुकी हो, भ्रष्‍टाचारी सिद्ध हो चुका हो, जेल जाना तय हो चुका हो, जेल गुजार रहे हो, उसके बावजूद भी उनका महिमामंडन करने में लगे रहते हैं, उनकी शान-ओ-शौकत में लगे रहते हैं, उनकी प्रतिष्‍ठा बनाने में लगे रहते हैं। "
"अगर जब तक समाज में गंदगी के प्रति नफरत नहीं होती है, स्‍चछता की चेतना जगती नहीं है।"
"जब तक भ्रष्‍टाचार और भ्रष्‍टाचारी के प्रति नफरत का भाव पैदा नहीं होता है, सामाजिक रूप से उसको नीचा देखने के लिए मजबूर नहीं करते, तब तक यह मानसिकता खत्‍म होने वाली नहीं है।"
और इसलिए भ्रष्‍टाचार के प्रति भी और भ्रष्‍टाचारियों के प्रति भी हमें बहुत जागरूक होने की जरूरत है।
"दूसरी एक चर्चा मैं करना चाहता हूं भाई-भतीजावाद, और जब मैं भाई-भतीजावाद परिवारवाद की बात करता हूं तो लोगों को लगता है मैं सिर्फ राजनीति क्षेत्र की बात करता हूं।"
"जी नहीं, दुर्भाग्‍य से राजनीति क्षेत्र की उस बुराई ने हिन्‍दुस्‍तान की हर संस्‍थाओं में परिवारवाद को पोषित कर दिया है।"
परिवारवाद हमारी अनेक संस्‍थाओं को अपने में लपेटे हुए है।
और इसके कारण मेरे देश के talent को नुकसान होता है।
मेरे देश के सामर्थ्‍य को नुकसान होता है।
जिनके पास अवसर की संभावनाएं हैं वो परिवारवाद भाई-भतीजे के बाद बाहर रह जाता है।
"भ्रष्‍टाचार का भी कारण यह भी एक बन जाता है, ताकि उसका कोई भाई-भतीजे का आसरा नहीं है तो लगता है कि भई चलो कहीं से खरीद करके जगह बना लूं।"
"इस परिवारवाद से भाई-भतीजावाद से हमें हर संस्‍थाओं में एक नफरत पैदा करनी होगी, जागरूकता पैदा करनी होगी, तब हम हमारी संस्‍थाओं को बचा पाएंगे।"
संस्‍थाओं के उज्ज्वल भविष्‍य के लिए बहुत आवश्‍यक है।
उसी प्रकार से राजनीति में भी परिवारवाद ने देश के सामर्थ्‍य के साथ सबसे ज्‍यादा अन्‍याय किया है।
"परिवारवादी राजनीति परिवार की भलाई के लिए होती है उसको देश की भलाई से कोई लेना-देना नहीं होता है और इसलिए लालकिले की प्राचीर से तिरंगे झंडे के आन-बान-शान के नीचे भारत के संविधान का स्‍मरण करते हुए मैं देशवासियों को खुले मन से कहना चाहता हूं, आइये हिन्‍दुस्‍तान की राजनीति के शुद्धिकरण के लिए भी, हिन्‍दुस्‍तान की सभी संस्‍थाओं की शुद्धिकरण के लिए भी हमें देश को इस परिवारवादी मानसिकता से मुक्ति दिला करके योग्‍यता के आधार पर देश को आगे ले जाने की ओर बढ़ना होगा।"
यह अनिवार्यता है।
"वरना हर किसी का मन कुंठित रहता है कि मैं उसके लिए योग्‍य था, मुझे नहीं मिला, क्‍योंकि मेरा कोई चाचा, मामा, पिता, दादा-दादी, नाना-नानी कोई वहां थे नहीं। "
यह मन:स्थिति किसी भी देश के लिए अच्‍छी नहीं है।
"मेरे देश के नौजवानों मैं आपके उज्ज्वल भविष्‍य के लिए, आपके सपनों के लिए मैं भाई-भतीजावाद के खिलाफ लड़ाई में आपका साथ चाहता हूं।"
परिवारवादी राजनीति के खिलाफ लड़ाई में मैं आपका साथ चाहता हूं।
यह संवैधानिक जिम्‍मेदारी मानता हूं मैं।
यह लोकतंत्र की जिम्‍मेदारी मानता हूं मैं।
यह लालकिले के प्राचीर से कही गई बात की ताकत मैं मानता हूं।
और इसलिए मैं आज आपसे यह अवसर चाहता हूं।
"हमने देखा पिछले दिनो खेलों में, ऐसा तो नहीं है कि देश के पास पहले प्रतिभाएं नहीं रहीं होंगी, ऐसा तो नहीं है कि खेल-कूद की दुनिया में हिन्‍दुस्‍तान के नौजवान हमारे बेटे-बेटियां कुछ कर नहीं रहे।"
लेकिन selection भाई-भतीजेवाद के चैनल से गुजरते थे। 
"और उसके कारण वो खेल के मैदान तक उस देश तक तो पहुंच जाते थे, जीत-हार से उन्‍हें लेना-देना नहीं था।"
लेकिन जब transparency आई योग्‍यता के आधार पर खिलाड़ियों का चयन होने लगा पूर्ण पारदर्शिता से खेल के मैदान में सामर्थ्‍य का सम्‍मान होने लगा।
आज देखिए दुनिया में खेल के मैदान में भारत का तिरंगा फहरता है।
भारत का राष्‍ट्रगान गाया जाता है।
"गर्व होता है और परिवारवाद से मुक्ति होती है, भाई भतीजावाद से मुक्ति होती है तो यह नतीजे आते हैं।"
"मेरे प्‍यारे देशवासियों यह ठीक है, चुनौतियां बहुत है, अगर इस देश के सामने करोड़ों संकट है, तो करोड़ों समाधान भी हैं और मेरा 130 करोड़ देश‍वासियों पर भरोसा है।"
130 करोड़ देश‍वासी निर्धारित लक्ष्‍य के साथ संकल्प के प्रति समर्पण के साथ जब 130 करोड़ देश‍वासी एक कदम आगे रखते हैं न तो हिन्‍दुस्‍तान 130 कदम आगे बढ़ जाता है।
इस सामर्थ्‍य को लेकर के हमें आगे बढ़ना है।
"इस अमृतकाल में, अभी अमृतकाल की पहली बेला है, पहली प्रभात है, हमें आने वाले 25 साल के एक पल भी भूलना नहीं है।"
"एक-एक दिन, समय का प्रत्‍येक क्षण, जीवन का प्रत्‍येक कण, मातृभूमि के लिए जीना और तभी आजादी के दीवानों को हमारी सच्‍ची श्रं‍द्धाजलि होगी।"
"तभी 75 साल तक देश को यहां तक पहुंचाने में जिन-जिन लोगों ने योगदान दिया, उनका पुण्‍य स्‍मरण हमारे काम आयेगा।"
"मैं देशवासियों से आग्रह करते हुए नई संभावनाओं को संजोते हुए, नए संकल्‍पों को पार करते हुए आगे बढ़ने का विश्‍वास लेकर आज अमृतकाल का आरंभ करते हैं।"
"आजादी का अमृत महोत्‍सव, अब अमृतकाल की दिशा में पलट चुका है, आगे बढ़ चुका है, तब इस अमृतकाल में सबका प्रयास अनिवार्य है।"
सबका प्रयास ये परिणाम लाने वाला है। 
टीम इंडिया की भावना ही देश को आगे बढ़ाने वाली है।
130 करोड़ देश‍वासियों की ये टीम इंडिया एक टीम के रूप में आगे बढ़कर के सारे सपनों को साकार करेगी।
इसी पूरे विश्‍वास के सा‍थ मेरे साथ बोलिए
जय हिन्‍द।
जय हिन्‍द।
जय हिन्‍द।
"भारत माता की जय,"
"भारत माता की जय,"
भारत माता की जय
"वंदे मातरम,"
"वंदे मातरम,"
"वंदे मातरम,"
बहुत-बहुत धन्‍यवाद! 
